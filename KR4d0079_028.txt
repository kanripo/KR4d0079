# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.990214
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0478-028經進東坡文集事略-卷第二十八.
<pb:KR4d0079_SBCK_028-1a>¶
經進東坡文集事略卷第二十八¶
　　　迪功郎新紹興府&KR0792;縣主簿臣郎　曄　上進¶
　　啓¶
　　　　荅試館職人啓　荅李寳文啓¶
　　　　荅王欽臣啓　荅彭舎人啓¶
　　　　謝賈朝奉啓　賀范端明啓¶
　　　　荅范端明啓　杭州謝執政啓¶
　　　　荅杭州交代啓　荅莫提刑啓¶
　　　　賀林待制啓　謝起居舎人啓¶
　　　　賀曾舎人啓　回喬舎人啓¶
　　　　賀孫樞宻啓　謝惠生日詩啓¶
　　　　求婚啓(二)¶
<pb:KR4d0079_SBCK_028-1b>¶
　　　荅試館職人啓¶
伏承射䇿玉堂(此岀李尋傳玉堂乃殿名而待語者有/直庐在其側李尋待詔黃門故云乆汚)¶
(玉堂之庐又班固西都賦云金華玉堂三輔黃啚曰未/史宫有玉堂殿/太宗嘗飛白書玉堂之庐以賜蘇易)¶
(簡)方觀筆陣校文天禄(班固西都賦云又有天禄石渠/典籍之府三輔故事曰天禄閣)¶
(在大殿北以閣祕書又掦/雄傳云雄校書於天禄閣)遂秀儒林黨友増華搢紳共¶
慶國家求賢之道必於閑暇無事之時賢者報國之功¶
乃在緩急有爲之際養之無素則一旦欲用而何由待¶
以非常則臨事欲辭而不可故納之於英俊相從之地¶
觀之以世俗不見之書非獨使之業廣而材成抑將待¶
其資深而望重某官學優而仕行浮於名辭令從容議¶
論慷&KR0099;追還正始文章爲之一新(晋衛玠傳玠与王淳/相見淳謂謝鯤曰昔)¶
(王輔嗣吐金声於中朝此子復玉振於江表微言之旨/絶而復續不意永嘉之末復聞正始之音正始三囯衛)¶
<pb:KR4d0079_SBCK_028-2a>¶
(齐王芳/年号)傳冩都城&KR0083;墨幾於驟貴(晋司空張華見左太/冲三都賦歎曰班張)¶
(之流也使讀之者尽而有餘乆而更新於/是豪貴之家競相傳冩洛陽爲之紙貴)得士之喜非¶
我敢私軾衰病侵尋文思荒落職在翰&KR0080;當發䇿而莫¶
辭識匪通儒懼品藻之不稱過煩臨貺寵以書詞永爲¶
巾笥之珍愧乏瓊瑶之報¶
　　　荅李寳文啓(哲宗元祐四年冬十月戊申翰林/斈士蘇轍奏/神宗御集五十卷)¶
(又四十卷皆所賜手札言攻守祕計爲别/集不許頒行且請依故事於西清建閣以)¶
(藏乃詔御集/藏於寳文閣)¶
伏審祗奉異恩逺臨全蜀奎文寳訓方入直於禁嚴井¶
絡提封(蜀都賦云逺則岷山之精上爲井絡注曰河啚/括地象云岷山之地上爲井絡言岷山爲東井)¶
(維岷山之精上/爲天之井星也)旋出分於憂顧風猷所曁謡頌率同恭¶
惟知府寳文望重搢紳材冝廊廟譬之金石蓋暗然而¶
<pb:KR4d0079_SBCK_028-2b>¶
日彰(中庸云君子之/道暗然而日彰)浩&KR0002;江河固窮之而益逺(揚子云/水窮之)¶
(而益深測/之而益逺)西南之俗信服巳深民物子來氣復岷峨之¶
舊舟車雲集惠通秦楚之商曾未下車巳聞報政軾倦¶
游滋乆寤寐懷歸空詠甘棠之思莫展維桑之敬悵焉¶
永望言不冩心¶
　　　荅王欽臣啓¶
伏審祗奉明綸特膺異選以髙才望䇿府(穆天子傳云/天子東還封)¶
(長肱于黒水之西循黒水至羣玉之山先王之所謂䇿/府注云羣玉山西王母所居䇿府古藏書策之府所謂)¶
(藏之名/山也)以令徳正僕臣側聞除書大慰輿論伏惟大僕¶
學士文鳴早歳學配前人豫章雖老於中林瑚璉終升¶
於清廟萬事不理問伯始而可知(後漢胡廣傳廣字伯/始練逹亊体明解朝)¶
(章京師語曰万事不理問/伯始天下中庸有胡公)三篋雖亡得安世而何患(前/漢)¶
<pb:KR4d0079_SBCK_028-3a>¶
(張安世傳武帝幸河東甞亡書三篋詔問莫能知唯安/世識之具作其事後募求得書以相校无所遺失上竒)¶
(其/才)淸塗方踐逺業難量愧修慶之未皇辱移書之見及¶
感佩之至但切下懐¶
　　　荅彭舎人啓(名汝厲字資深饒州鄱陽/人治平二年㪯進士第一)¶
伏審顯膺宸命進直掖垣除目播騰輿情欣屬國家董¶
正百官之治聿追三代之隆用事考言因名責實(神宗/元豊)¶
(間詔稽唐六典以定官制使三省六曹臺省寺监各專/其任先以階換官目爲&KR0009;禄唯當職者任此官故其名)¶
(正)然而憲臺省闥無預於文詞儒館學宫不&KR0028;於政理¶
惟此六押之任(職官分紀云中書&KR0213;人故/事以六貟分押尚書六曹)要湏二者之¶
長非該通經術則不足以代王言非曉逹吏方則不足¶
以分省事是爲文士之極任豈止時人之美談果有真¶
才來膺妙選伏惟某官道師古始識造精微學窮游夏¶
<pb:KR4d0079_SBCK_028-3b>¶
之淵源(董仲舒賛其師友淵/源所漸猶未及游夏)文列傅班之伯仲(後漢文/苑傳毅)¶
(傳大將軍竇憲以毅爲司馬班固爲/中護軍憲府文章之盛冠於當時)自期甚厚所得寔¶
多射䇿决科嘗魁天下之士犯顔逆指有古名臣之風¶
(汝礪墓誌云嘗除監察御史裏行言王中正李憲用兵/陜西不當以兵付中人因及漢室禍乱之事/神宗初)¶
(&KR0002;不擇出語詰公公拱立不/動伺間復言帝卒爲之改容)粤從言動之司亟掌&KR0093;綸¶
之美璠璵美質豈獨一時宗廟之華&KR0142;梓異材固爲後¶
日棟梁之用軾備貟法從竊庇餘光聊陳輿誦之言少¶
荅函封之辱其爲欣佩莫究頌言¶
　　　謝賈朝奉啓¶
右軾啓自蜀徂京幾四千里&KR0157;孥去國蓋二十年側聞¶
松楸巳中梁柱過而下馬空瞻董相之陵(太平廣記云/董仲舒墓門)¶
(人至皆下馬謂之下/馬陵語訛爲蝦䗫陵)酹以隻雞誰副橋公之約(三國志/魏武紀)¶
<pb:KR4d0079_SBCK_028-4a>¶
(云建安七年春正月曹操至俊儀治睢陽渠遣使以太/牢祀故太尉橋元褒賞令載公祀文曰又承從容約誓)¶
(之言殂逝之後路有經由不以斗酒&KR0215;雞過相沃酹車/過三歩腹痛勿怪雖臨時戲&KR0015;之言非至親之篤好胡)¶
(肯爲此/辝乎)宦遊嵗晚坐念涕流未報不貲之恩敢懷盍歸¶
之意常恐樵牧不禁行有雍門之悲(亘譚新論曰雍門/周以琴見孟嘗君)¶
(曰千秋万&KR0010;外墳墓生荆棘狐兎穴其中樵兒牧子躑/躅而歌其上行人見之悽愴曰孟嘗君之尊貴如何成)¶
(此乎孟甞君喟然/太息淚下承睫)雨露旣濡空引太行之望(狄仁傑爲/并州參軍)¶
(親在河陽仁傑登太行山反顧見白雲孤飛謂/左右曰吾親舎其下瞻悵乆之雲移乃得去)豈謂通¶
判某官政先慈孝義篤友朋首隆學校之師儒次訪里¶
閭之&KR0132;舊自嗟來暮(後漢廉范傳云廉叔/度來何暮詳見下註)不聞拔薤之¶
規(後漢任棠傳云龐參爲漢陽守郡人任棠者有竒莭/參到先候之棠不与言但以薤一大本水一盂置户)¶
(屏前自抱孫兒伏於户下主簿白以爲倨參思其微意/良乆曰棠是曉太守也水者欲吾清也拔大本薤者欲)¶
(吾擊彊宗也抱兒當户者欲/吾開門恤&KR0012;也歎息而還)尚意神交(文選夏侯謀云/心照神交惟我)¶
<pb:KR4d0079_SBCK_028-4b>¶
(与/子)特致生芻之奠(後漢徐穉傳郭林宗有母憂穉往弔/之置生芻一束於庐前去衆怪不知)¶
(其故林宗曰此必南州髙士徐儒子也詩不/云乎生芻一束其人如玉吾无徳以堪之)父老感歎¶
桑梓光華深衣練冠莫克垂洟於墓道(檀弓將軍文子/之䘮旣徐䘮而)¶
(後越人來弔主人深衣/練冠待于廟垂涕洟)昔&KR0237;今袴尚能鼔舞於民謡(後/漢)¶
(廉范傳范迁蜀郡太守成都旧禁民夜作以防火炎范/乃毀削先令但嚴使儲水而已百姓爲便乃歌之曰廉)¶
(叔度來何暮不禁火民安作平生/无襦今五袴作字恊韻則護反)仰佩之深力占難盡¶
　　　賀范端明啓(范鎮蜀公墓誌云韓維上言公在/仁宗朝首開建儲之議其後大臣)¶
(繼有論奏/先帝追録其言存没皆推恩/而鎭未嘗以語人人亦莫敢爲言者悉以)¶
(公十九䟽上之道/拜端明殿斈士)¶
右軾啓恭承明詔追録舊勲名陞祕殿之嚴實遂安車¶
之養仍推餘澤以及後昆聞命以還有識相慶竊謂死¶
生之事聖賢有不能了父子之際古今以爲難言(車千/秋傳)¶
<pb:KR4d0079_SBCK_028-5a>¶
(云千秋爲髙廟寢郎會衛太子爲江充所譛敗乆之千/秋上急変訟太子&KR0072;武帝謂曰父子之間人所難言也)¶
(公獨眀/其不然)方其犯雷霆於一時豈意収功名於今日惟天¶
知我絶口不言(丙吉傳云&KR0123;爲人深厚不伐善/自曽孫遭遇絶口不道前恩)偉事發¶
之相重非人謀之所及恭惟致政端明學士至誠格物¶
隱德在人弼亮四世如畢公壽考百年如衛武(國語衛/武公年)¶
(九十有五猶曰箴儆於國曰無/以老耄而舎我朝夕以教戒我)獨立不懼舎之則藏惟¶
有青蒲之言(史丹傳元帝欲易太子丹伏青蒲/上涕泣而諫太子由是遂爲嗣)尚在金¶
縢之匱白日一照浮雲自開坐使遺民復觀盛事子孫¶
歸沐下萬石之里門(史記萬石君石奮傳奮少子慶爲/内史醉歸入外門不下車万石君)¶
(聞之不食慶肉&KR0221;請罪万石君深加誚/責自後慶及諸子弟入里門趨至家)君相乞言授三¶
老之几杖(行葦詩云養老乞言應劭漢書曰天子父亊/三老兄事五更天子親割三公設几九卿正)¶
(履續漢書曰三老加賜玉杖長九尺端以/鳩爲飾鳩者不噎之烏欲老人之不噎也)更延眉壽永¶
<pb:KR4d0079_SBCK_028-5b>¶
作元&KR0027;軾無任歡喜頌詠激切之至¶
　　　荅范端明啓¶
伏審參稽古樂追述新書琢石鑄金成之有數立鈞出¶
度施及無窮搢紳雲集於奉常端冕天臨於便座偉兹¶
壯觀自我元臣(蜀公欲造新楽請太府銅爲之逾年乃/成比李照楽下一律有竒■二聖御延)¶
(和殿召執政同觀賜詔嘉&KR0324;以楽下太常詔三省侍從/臺閣之臣皆往觀焉時元祐三年閏十二月也事見墓)¶
　竊以樂之盛衰&KR0009;於人之存否秦漢以下鄭衛肆行¶
雖喜三雍之成(光武中元元年初起明/堂辟雍靈臺事見夲紀)旋致五胡之亂¶
(晋自惠帝以來五/胡亂華亊見載記)平陳之後粗獲雅音(隋書音楽志云/開皇九年平陳)¶
(&KR0023;宋齊舊楽置清商院以管之求陳大楽令蔡子元/子普明復居其職由是牛洪姚察等更共詳定雅楽)天¶
寳之中遂雜胡部(太平廣記云唐之法曲雖失雅音然/夲諸夏之聲故歷朝行焉天寳十三)¶
(載始詔道調法曲與胡部新聲合/作自爾夷夏之声相亂無復辨者)道䘮乆矣孰能起之¶
<pb:KR4d0079_SBCK_028-6a>¶
獨求三代之遺聲允屬四朝之舊德(范公自/仁宗/朝擢進士第歷)¶
(英宗/神宗至/宗是爲/四朝/哲)恭惟致政端明丈文耄期稱道(見/射)¶
(義)直諒多聞進不謀安昔旣以身而徇義退猶憂國今¶
推所學以及人豈惟盡力於考音至復傾家而制器蓋¶
事關於治忽必幽賛於神明得商頌十二篇於周大師¶
(正考甫孔子之先也得商頌十二篇於周之大師以那/為首自正考甫至孔子之時又亡七篇矣故所傳上五)¶
(篇)雖賢者之事也&KR0023;古罄十六枚於犍爲郡(前漢礼楽/志成帝時)¶
(&KR1779;為郡於水賔得古磬十六枚議者以為善祥刘向因/是說上冝㒷辟雍設庠序㒷礼楽成帝以向言下公卿)¶
(議㑹向/病卒)豈偶然而巳哉軾本非知音之人空荷移書之¶
辱究觀累日喜愧兼懷徒誦詠於再三豈發明於萬一¶
　　　杭州謝執政啓¶
右軾啓小器易盈冝處不爭之地大恩難報終爲有愧¶
<pb:KR4d0079_SBCK_028-6b>¶
之人到郡浹旬汗顔數四湖山如舊魚鳥亦怪其衰殘¶
爭訟稍稀吏民習知其遲鈍雖尚嬰於寵劇庶漸即於¶
安閑顧此惷愚亦蒙徼倖此蓋伏遇某官輔世以德事¶
君以仁嘉善而矜不能與人不求其備故令狂直得保¶
始終指歩武於夷途收桑榆之暮景軾敢不欽承令德¶
推夲上心政拙催科自占陽城之考姦容獄市敢師齊¶
相之言(事並見/上注)庶寡悔尤少償知遇¶
　　　荅杭州交代啓¶
右軾啓罷直禁中夲縁衰病分符浙右更竊寵榮既㝷¶
少壯之舊游復繼老成之前躅養痾卧治之所(卧治見/史記汲)¶
(黯/傳)蒙成坐嘯之餘(蒙成見薛宣傳/坐肅見成晋傳)顧此鈍頑實爲忝冒¶
伏惟知府待制宏才緯俗雅望鎮浮神馳方切於望塵¶
<pb:KR4d0079_SBCK_028-7a>¶
心照巳先於傾蓋借之餘潤成此虛名滕大夫之才豈¶
堪治劇楚令尹之政或許告新望見有期瞻依愈切¶
　　　荅莫提刑啓¶
右軾啓得請江湖雖適平生之願剸煩獄市豈堪老病¶
之餘頼兹德大而有容愍其心勞而愈拙故於始至借¶
以一言此蓋伏遇提刑某官威粛列城徳懷雅俗雖在¶
按臨之屬部不忘&KR0043;昔之交情豈獨崇忠厚之風抑以¶
増衰朽之重其爲感怍未易名言¶
　　　賀林待制啓¶
伏審圖舊聖時陞華法從僉言諧允有識歎咨萬木嵗¶
寒配喬松於巨柏衆星夜艾凛明月與長庚斧藻昌朝¶
領䄂後進傳聞四逺&KR0172;喜一詞恭惟某官名重弱齡望¶
<pb:KR4d0079_SBCK_028-7b>¶
髙晚節文章爾雅蓋西漢之餘風悃愊無華亦東京之¶
循吏(後漢紀章帝元和三年詔王公曰安靜之吏悃愊/无華日計不足月計有餘如㐮城令刘方吏人同)¶
(声謂之不繁虽未有/他異斯殆近之矣)凡閱　四朝而後用獨爲三館之¶
老臣著書已成特术冩之琬琰立功何晚㑹當収之桑¶
榆軾交舊最深慰喜良甚尺書爲賀鄙志莫宣¶
　　　謝起居舎人啓¶
比者誤被聖恩軫及微物起於貶所付以名藩牧養疲¶
民曽未施於薄效跡攀近侍巳再被於寵光禄旣多則¶
功不可微職旣崇則責尤爲重顧懇辭之不獲念圖報¶
之未能方以爲憂敢辱見慶恭以某官德惟樂善志務¶
逹人重縁姻好之私賁以文詞之美捧讀数四第増愧¶
慚屬春候之向和冝福禄之益固未遂披奉但切傾懷¶
<pb:KR4d0079_SBCK_028-8a>¶
　　　賀曽舎人啓¶
顯膺帝命榮進掖垣(事見/上注)風聲所加中外同慶伏以取¶
才之道自昔爲難惟君子之所爲固衆人之莫識奢儉¶
異俗不害徐公之有常(魏志徐邈傳或問盧欽徐公當/武帝之時人以爲通自在凉州)¶
(及還京師人以爲介何也欽荅曰往者毛孝先崔季珪/用事貴清素之士于時皆変易車服以求名髙而徐公)¶
(不改其常故人以爲通比來天下奢靡轉相倣傚而徐/公雅尚自&KR0002;不與俗同故前日之通乃今日之介也是)¶
(世人之无常而/徐公之有常也)用舎皆天孰知令尹之無喜此蓋某官¶
舎人異材秀岀&KR0054;學名家丗以文鳴逺紹父兄之業早¶
縁德進簡在&KR0073;陵之心(神宗山陵/號永&KR0073;陵)今乃援而進之論者¶
惜其晚矣訓詞一出皆丹青潤色之文老拙自降有糠¶
粃在前之歎(晋書孫綽性通率好譏調甞語習鑿歯曰/沙之汰之瓦石在後醫鹵曰簸之颺之糠)¶
(粃在/前)過蒙寵顧辱示華牋愧無酬德之言徒有得人之¶
<pb:KR4d0079_SBCK_028-8b>¶
慶感抃之素冩述奚周¶
　　　囬喬舎人啓¶
軾聞人才以智術爲後而以識度爲先文章以華采爲¶
末而以體用爲夲國之將興也貴其夲而賤其末道之¶
將廢也取所後而遺所先用捨之間安危攸&KR0009;故議論¶
慷&KR0099;則東漢多徇義之夫(自光武褒卓茂礼嚴光以激/励各節故其末年如李固杜)¶
(喬陳蕃范滂之徒皆能/抗顔髙議視死如帰)學術浮夸則西晉無可用之士¶
(自何晏王衍軰宗尚老莊專事夸誕故一时士/大夫皆枵然有蓋丗之虚名无經済之大畧)興言及¶
此太息隨之元祐以來眞人在位並興多士以出異才¶
眷言淮海之英乆屈江湖之上迨兹顯擢實慰輿情伏¶
惟某官名重儒林才爲國器深厚爾雅非近丗之時文¶
直諒多聞蓋古人之益友代言未幾華國著稱豈惟臺¶
<pb:KR4d0079_SBCK_028-9a>¶
省之光抑亦&KR0022;家之慶過蒙流問深認撝謙顧慙衰病¶
之餘莫究欣承之意¶
　　　賀孫樞宻啓¶
伏審對&KR0045;綸綍進領樞機道不虚行必賴股肱之力人¶
惟求舊充符夷夏之瞻恭惟某官徳充山甫之將明(烝/民)¶
(寺粛肅王命仲山甫將之&KR0022;囯&KR0002;否/仲山甫明之注云將行也&KR0002;順也)氣備孟軻之剛大¶
聲華傾於衆望功業見乎有爲擁節常山逺過長城之¶
備(李勣治并州十六年以威肅聞太宗甞曰煬帝不擇/人守边勞中囯築長城以備虜今我令勣守并突厥)¶
(不敢南䝨/長城逺矣)剸繁京兆遂令鳴鼓之稀(張敞尹京/枹鼔稀鳴)公義益¶
崇貴名愈白用致非常之命以圖保大之勲惟時運籌¶
旣壯王猷之塞竚觀秉軸更増帝載之熈某限以郡符¶
阻趨牆仞欣抃之至徒切下懷¶
<pb:KR4d0079_SBCK_028-9b>¶
　　　謝惠生日詩啓¶
伏蒙某官以軾生辰特貽佳什允也風人之作燦然華¶
衮之榮自省庸虛惟知愧汗雖大人占斯干之夣(寺大/斯干)¶
(人占之維熊維羆男/子之祥蓋占夣也)喜獲嘉言而弟子廢蓼義之篇(晋/史)¶
(王衰父母旣亡每讀詩至哀哀父母生我劬勞/未甞不三復流涕門人受業者並廢蓼莪之篇)難忘永¶
慕感佩之素敷染莫周¶
　　　求㛰啓¶
敢議㛰姻蓋恃郷閭之末遂志門閥亦縁聲氣之同&KR0027;¶
筮旣從祖考咸喜伏承令女第二小娘子慶闈擢秀豈¶
獨衛公之五長(晋史賈后傳&KR0004;武帝欲爲太子取衛瓘/女元后納賈郭親黨之說欲婚賈氏帝)¶
(曰衛公女有五可賈公女有五不可衛家種䝨而多子/美而長白賈家種妬而少子醜而短里元后因請荀顗)¶
(荀勉並称充女/之美乃定㛰)而軾第三子某駑質少文庶幾南容之¶
<pb:KR4d0079_SBCK_028-10a>¶
三復恭馳不腆之幣永結無窮之歡悚抃于懷敷述罔¶
旣¶
結縭早歳已聮昆弟之姻親垂白南荒尚念子孫之嫁¶
娶敢憑良妁往款髙閎軾長子某之第二子符天質下¶
中生有蓬麻之陋(荀子云蓬生麻/中不扶而直)祖風綿邈庶幾弓冶¶
之餘(學記云良冶之子必學爲/裘良弓之子必學爲箕)伏承故令弟子立先輩¶
之愛女弟十四小娘子禀粹德門教成家廟中郎墳籍¶
之付(後漢列女傳陳留董祀妻者同郡蔡邕之女也名/琰字文&KR0078;博學有才辯因見曹操操問曰聞夫人)¶
(家先多文籍猶能憶識之否姬曰昔亡父賜書四千許/卷罔有存者今所識憶裁四百餘篇耳韓退之詩云中)¶
(郎有女/能傳業)豈在他人太真姑舅之㛰(晉史温嶠宇太真䘮/妻後從姑劉氏家值)¶
(乱離有一女甚有姿貌姑以嘱嶠覔婿嶠自有意㛰荅/曰佳壻難得但似嶠比何如姑曰何敢比汝數日因下)¶
(玉&KR0279;鏡一枚姑/大喜竟交礼)復見今日仰縁風契祗聽俞音¶
<pb:KR4d0079_SBCK_028-10b>¶
