# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.608460
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0478-020經進東坡文集事略-卷第二十.
<pb:KR4d0079_SBCK_020-1a>¶
經進東坡文集事略卷第二十¶
　　　迪功郎新紹興府&KR0792;縣主簿臣郎　曄　上進¶
　　䇿¶
　　　　御試制科䇿一道(囯&KR0004;制科有賢良方正能/直言極諌經斈優深可爲)¶
(師法詳閑吏理逹於教化凡三科至/真/廟景徳二年/帝与冦凖等議因出唐朝)¶
(制利之目采其六用之七月十八日乃下/詔復置䝨良方正能直言極諌博通墳典)¶
(逹於教化才識兼茂明於体用武足安边/洞明韜畧運籌决勝軍謀宏逺材任边&KR0009;)¶
(等科至/仁廟嘉祐六年八月二十五日/帝御崇政殿試䝨良方正能直言極諌著)¶
(作佐郎王介河南府福昌縣主簿&KR0171;軾何/南府澠池縣主簿&KR0171;轍又按公荅李端叔)¶
(書云某少年時讀書作文專爲應㪯而已/旣及進士第貪得不已又㪯制䇿其实何)¶
(所有而其利號爲直言極諌是二&KR0171;所應/乃賢良方正直言極諌科今諸本皆云應)¶
(材識兼茂明於体用科者誤也公所試䇿/入第三等詔授大理評事簽書鳯翔府判)¶
<pb:KR4d0079_SBCK_020-1b>¶
(官么/事)¶
　　　䇿問(此考官胡文/㳟公𪧐所撰)¶
　皇帝&KR0002;曰朕承　祖宗之大統　先帝之休烈深惟¶
　寡昧未燭於理志勤道逺治不加進夙興夜寐于兹¶
　三紀朕徳有所未至教有所未孚闕政尚多和氣或¶
　盭田野雖闢民多無聊邊境雖安兵不得徹利入巳¶
　浚浮費彌廣軍冗而未練官冗而未澄庠序比興礼¶
　樂未具户罕可封之俗士忽偕遜之節此所以訟未¶
　息於虞芮刑未措於成康意在位者不以教化爲心¶
　治民者多以文法爲拘禁防繁多民不知避叙法寛¶
　濫吏不知懼縲繫者衆愁嘆者多仍&KR0010;以來災異數¶
　見六月壬子日食于朔淫雨過節煖氣不効江河潰¶
<pb:KR4d0079_SBCK_020-2a>¶
　決百川騰溢永思厥咎深切在予變不虚生縁政而¶
　起五事之失六沴之作劉向所傳吕氏所紀五行何¶
　修而得其性四時何行而順其令非正陽之月伐鼓¶
　救變其合於經乎方盛夏之時論囚報重其考於古¶
　乎京師諸夏之表則王教之淵源百工淫巧無禁豪¶
　右僣差不度治當先内或曰何以爲京師政在擿姦¶
　或曰不可撓獄市推尋前丗孝文尚老子而天下冨¶
　殖孝武用儒術而海内虚耗道非有弊治奚不同王¶
　化所由形于詩道周公𡺳詩王業也而係之國風宣¶
　王北伐大事也而載之小雅周以冡宰制國用唐以¶
　宰相兼度支錢穀大計也兵師大衆也何陳平之對¶
　謂當責之内史韋洪質之言不冝兼於宰相錢貨之¶
<pb:KR4d0079_SBCK_020-2b>¶
　制輕重之相&KR0096;命秩之差虚實之相養水旱蓄積之¶
　備邊陲守禦之方圜法有九府之名樂語有五均之¶
　義冨人強國尊君重朝弭災致祥改薄從厚此皆前¶
　世之急政而當今之要務子大夫其悉意以陳母悼¶
　後害¶
臣謹對曰臣聞天下無事則公卿之言輕於鴻毛天下¶
有事則匹夫之言重於泰山非智有所不能而明有所¶
不察緩急之𫝑異也方其無事也雖齊威之&KR0055;信其臣¶
管仲之深得其君以握手叮嚀之問將死深悲之言而¶
不能去其區區之三孺(又記斉丗家云管仲病威公問/曰群臣誰可相者管仲曰知臣)¶
(莫若君公曰易牙何如對曰殺子以適君非人情不可/公曰開方何如對曰倍親以適君非人情難近公曰孺)¶
(刀何如對曰目宫以適君非人情誰親管仲死而威公/不用其言卒近用三子三子遂專&KR0096;乱囯本出管子)¶
<pb:KR4d0079_SBCK_020-3a>¶
及其有事且急也雖唐代宗之庸程元振之用事柳伉¶
之賤且踈而一言以入之不終朝而去其腹心之疾(唐/宦)¶
(者傳云代宗立程元振權振天下在李輔囯右凶决又/過之廣徳&KR0004;吐蕃党項内侵詔集天下兵无一士奔命)¶
(者於是太常博土翰林待詔柳伉上䟽曰臣聞良醫療/疾當病飲薬薬不當病猶无益也陛下視今日病何繇)¶
(至此乎必欲存宗廟社稷独斬元振首馳告天下悉出/内使&KR0674;諸州如此而兵不至謂赤臣族以謝䟽聞帝顧)¶
(公議不与乃下詔尽削/元振官爵放㱕田里)夫言之於無事之世者足以有¶
所改爲常患於不信言之於有事之世者易以見信而¶
常患於不及改爲此忠臣志士之所以深悲天下之所¶
以亂亡相尋而世主之所以不悟也今　陛下處積安¶
之時乗不㧞之𫝑拱手垂裳而天下嚮風動容變色而¶
海内震恐雖有一事之失常一物之不獲固未足以憂¶
陛下也所爲親䇿賢良之士者以應故事而巳豈以臣¶
<pb:KR4d0079_SBCK_020-3b>¶
# SB1_0957-055.png
# page missing
<pb:KR4d0079_SBCK_020-3b>¶
居法宫之中其憂勤而不息耶臣不得而知也其宴安¶
而無爲耶臣不得而知也然所以知道逺之歎由　陛¶
下之不勤者臣&KR0060;見　陛下以天下之大欲輕賦稅則¶
財不足欲威四夷則兵不強欲興利除害則無其人欲¶
表世厲俗則無其具大臣不過遵用故事小臣不過謹¶
守簿書上下相安以苟&KR0010;月此臣所以妄論　陛下之¶
不勤也臣又&KR0060;聞之自頃&KR0010;以來大臣奏事　陛下無¶
所試問直可之而巳(仁宗至和間不豫自此御朝多拱/黙不言大臣奏事可即肯首否即)¶
(揺/首)臣始聞而大懼以爲不信及退而觀其効見則臣亦¶
不敢謂不信也何則人君之言與士庶不同言脫於口¶
而四方傳之捷於風雨故　太祖　太宗之世天下皆¶
諷誦其言語以爲聳動之具今　陛下之所震怒而賜¶
<pb:KR4d0079_SBCK_020-4a>¶
譴者何人也合於聖意誘而進之者何人也所與朝夕¶
論議深言者何人也越次躐等召而問訊之者何人也¶
四者臣皆未之聞焉此臣所以妄論　陛下之不勤也¶
臣願　陛下條天下之事其大者有幾可用之人有幾¶
某事未治某人未用雞鳴而起曰吾今日爲某事用某¶
人他日又曰吾所爲某事其事果濟矣乎所用某人其¶
人果才矣乎如是孜孜焉不違於心屏去聲色放逺善¶
柔親近賢逹逺覽古今凡此者勤之實也而道何逺乎¶
伏惟　制䇿有夙興夜寐于今三紀徳有所未至教有¶
所未孚闕政尚多和氣或盭田野雖闢民多無聊邉境¶
雖安兵不得徹利入巳浚浮費彌廣軍冗而未練官冗¶
而未澄庠序比興禮樂末具户罕可封之俗士忽偕遜¶
<pb:KR4d0079_SBCK_020-4b>¶
之節此所以訟未息於虞芮刑未措於成康意在位者¶
不以教化爲心治民者多以文法爲拘禁防繁多民不¶
知避叙法寛濫吏不知懼縲繫者衆愁歎者多凡此¶
陛下之所憂數十條者臣皆能爲　陛下歷數而備言¶
之然而未敢爲　陛下道也何者　陛下誠得御臣之¶
術而固執之則嚮之所憂數十條者皆可以&KR0162;之大臣¶
而已不與今　陛下區區以嚮之數十條爲巳憂者則¶
是　陛下未得御臣之術也天下所謂賢者　陛下旣¶
得而用之矣方其未用也常&KR0002;有餘而其旣用也則不¶
足是豈其才之有變乎古之用人者日夜深提䇿之武¶
王用太公其相與問荅百餘萬言今之六韜是也(一曰/文韜)¶
(二曰武韜三曰龍韜四曰/虎韜五曰豹韜六曰大韜)威公用管仲其相與問荅亦¶
<pb:KR4d0079_SBCK_020-5a>¶
百餘萬言今之管子是也(&KR0249;子十七篇/房元齡注)古之人君其所¶
以反覆窮究其臣者&KR0002;此今　陛下黙黙而聽其所爲¶
則夫向之所憂數十條者無時而舉矣古之忠臣其受¶
任也必先自度曰吾能辦是矣乎度能辦是也則又曰¶
吾君能忘巳而任我乎能無以小人間我乎度其能忘¶
巳而任我也能無以小人間我也然後受之旣巳受之¶
矣則以身任天下之責而不辭享天下之利而不愧今¶
也内不度已外不度君而輕受之受之而衆不與也則¶
引身而求去　陛下又爲美辭而遣之加之重禄而慰¶
之夫引身而求退者非果廉節而有遜也是邀君以自¶
固也是自明其非我之欲留以逃謗也是不能辦其事¶
而以其患遺後人也　陛下奈何聽之臣故曰　陛下¶
<pb:KR4d0079_SBCK_020-5b>¶
未得御臣之術也&KR0002;夫徳有所未至教有所未乎者此¶
實不至也徳之必有以著其徳之之形教之必有以顯¶
其教之之狀徳之之形莫著於輕賦教之之狀莫顯於¶
去殺此二者今皆未能焉臣故曰實不至也夫以選舉¶
之重而不取十行官吏之衆而不行考課(漢元帝時京/房嘗建考課)¶
(之議竟/不能行)農末之相傾而平糴之法不立(漢食貨志云魏/文侯時李悝立)¶
(平籴之法以謂書平籴者必謹觀&KR0010;有上中下孰大熟/則上籴三而舎一中熟則糴二下熟則糴一小&KR0967;則發)¶
(小熟之所歛中飢則發中熟之所歛大飢則發大熟之/所歛而粜之故雖遇饑饉水旱籴不貴而民不散取有)¶
(餘以&KR0024;不足也行/之魏國國以富強)貧冨之相役而占田之數無限(食貨/志云)¶
(董仲舒&KR0003;武帝曰古井田法雖難卒行冝少近古限民/名田以贍不足注云名田占田也名爲立限不使冨者)¶
(過制則貧弱/之家可足也)天下之闕政則莫大乎此而和氣安得不¶
盭乎田野闢者民之所以冨足之道也其所以無聊則¶
<pb:KR4d0079_SBCK_020-6a>¶
吏政之過也然臣聞天下之民常偏聚而不均呉蜀有¶
可耕之人而無其地荆襄有可耕之地而無其人由此¶
觀之則田野亦未可謂盡闢也夫以呉蜀荆襄之相形¶
而饑寒之民終不能去狹而就寛者世以爲懷土而重¶
遷非也行者無以相群則不能行居者無以相友則不¶
能居&KR0002;輩徙飢寒之民則無有不聽矣邊境已安而兵¶
不得徹者有安之名而無安之實也臣欲小言之則自¶
以爲愧大言之則世俗以爲𥬇臣請略言之古之制北¶
狄者未始不通西域(前傼西域傳賛曰孝武之世圗制/匈奴患其與從西域結黨南羗廼)¶
(表河曲列四郡開五門通西域以断匈奴右臂隔/絶南羌月氏單于失援由是逺遁而幕南無王庭)今之¶
所以不能通者是夏人之爲障也(西戊號/夏國主)朝廷置靈武¶
於度内幾百年矣(灵武本中囯地/真廟咸平/五年三月䧟于西蕃李継遷)議者以¶
<pb:KR4d0079_SBCK_020-6b>¶
爲絶域異方曽不敢近而况於取之乎然臣以爲事𫝑¶
有不可不取不取靈武則無以通西域西域不通則契¶
丹之強未有艾也然靈武之所以不可取者非以數郡¶
能抗吾中國(西夏自拓拔仁福以來丗有/更夏銀綏宥靜五州之地)中國自困而¶
不能舉也其所以自困而不能舉者以不生不息之財¶
養不耕不戰之兵塊然如巨人之病膇非不枵然大矣¶
而手足不能以自舉欲去是疾也則莫&KR0002;&KR0162;秦以委之¶
使秦人断然如戰國之世不待中國之援而中國亦未¶
始有秦者(其意欲使關中自爲戰/守之備而中國不預)有戰國之全利而無¶
戰國之患則夏人舉矣其便莫如稍徙縁边之民不能¶
戰守者於空閑之地而以其地益募民爲屯田屯田之¶
兵稍益則向之戍卒可以稍减使數&KR0010;之後縁边之民¶
<pb:KR4d0079_SBCK_020-7a>¶
盡爲耕戰之夫然後數出兵以苦之要以使之厭戰而¶
不能支則折而歸吾矣如此而北狄始有可制之漸中¶
國始有息肩之所不然將濟師之不暇而又何徹乎所¶
謂利入巳浚而浮費彌廣者臣切以爲外有不得巳之¶
二虜内有得已之後宮後宫之費不減敵國金玉綿綉¶
之工日作而不息朝成夕毀務以相新主帑之吏日夜¶
儲其精金良帛而别異之以待倉卒之命其爲費豈勝¶
計哉今不去此等而欲廣求利之門臣知所得之不如¶
所䘮也軍冗而未練者臣嘗論之曰此將不足恃之過¶
也然以其不足恃之故而擁之以多兵不蒐去其無用¶
則多兵適所以爲敗也官穴而未澄者臣嘗論之曰此¶
審官吏部與職司無法之過也夫審官吏部是古考績¶
<pb:KR4d0079_SBCK_020-7b>¶
黜陟之所也而特以日月爲断今縱未能復古可略分¶
其郡縣不以逺近爲差而以難易爲等第其人之所堪¶
而别異之才者常爲其難不才者常爲其易及其當遷¶
也難者常速而易者常乆然而爲此者固有待也使審¶
官吏部與外之職司常相關通而爲職司者不惟舉有¶
罪察有功而巳必使第其属吏之所堪以詔審官吏部¶
審官吏部常從内等其任使之難易職司常從外第其¶
人之優劣才者常用不才者常閑則冗官可澄矣庠序¶
興而禮樂未具者臣蓋以爲庠序者禮樂旣興之所用¶
非所以興禮樂也今禮樂鄙野而未全則庠序不知所¶
以爲教又何以興禮樂乎如此而求其可封責其偕遜¶
將以息訟而措刑者是却行而求前也夫上之所嚮者¶
<pb:KR4d0079_SBCK_020-8a>¶
下之所趨也而况從而賞之乎上之所背者下之所去¶
也而况從而罰之乎　陛下責在位者不務教化而治¶
民者多拘文法臣不知朝廷所以爲賞罰者何也無乃¶
或以教化得罪而多以文法受賞歟夫禁防未至於煩¶
多而民不知避者吏以爲市也叙法不爲寛濫而吏不¶
知懼者不論其能否而論其乆近也縲繫者衆愁歎者¶
多凢以此也伏惟　制䇿有仍&KR0010;以來災異數見乃六¶
月壬子日食于朔淫雨過節煗氣不效江河潰決百川¶
騰溢永思厥咎深切在予變不虚生縁政而起此豈非¶
陛下厭聞諸儒牽合之論而欲聞其自然之&KR0003;乎臣不¶
敢復取洪範傳五行志以爲對(劉向傳云向見尚書洪/範箕子爲武王陳五行)¶
(隂陽休咎之應向乃集合上古以来歷春秋六國至秦/漢符瑞災異之記著其占驗比𩔖相從各有條目凢十)¶
<pb:KR4d0079_SBCK_020-8b>¶
(一篇號曰洪範五行傳班固叙傳云春秋之/占咎證是舉告往知來王事之表迷五行志)直以意推¶
之夫日食者是陽氣不能履險也何謂陽氣不能履險¶
臣聞五月二十三分月之二十是爲一交當朔則食交¶
者是行道之險者也然而或食或不食則陽氣之有強¶
弱也(左傳隱公三年春王二月巳巳日有食之孔頴建/正義云日月雖共行於天而各有道毎積二十九)¶
(日過半行道交錯而相與㑹集以其一㑹謂之一月朔/則交㑹故食必在朔旣毎朔皆㑹應毎月常食而或不)¶
(食者蓋日月動物雖行度有大量不能不小有盈縮故/有雖交㑹而食者或有頻交而食者刘歆三統以爲五)¶
(月二十三分月之二十而日一食空得食日而不得加/時嘆末劉洪始推月行遲速求日食加時後代脩之漸)¶
(益微/宻)今夫二人並行而犯霧露其疾者必其弱者也其¶
不疾者必其強者也(慱物志云昔有三人同冒露而行/一人病一人無故一人死無故者)¶
(飲酒病者曽/飯死者空腹)道之險一也而陽氣之強弱異故夫日之¶
食非食之日而後爲食其虧也乆矣特遇險而見焉¶
<pb:KR4d0079_SBCK_020-9a>¶
陛下勿以其未食也爲無災而其旣食而復也爲免咎¶
臣以爲未也特出於險耳夫淫雨大水者是陽氣融液¶
汗漫而不能收也諸儒或以爲隂盛(洪範傳與五行志/凢淫雨大水董仲)¶
(舒刘向皆以爲/隂氣盛所致)臣請得以理折之夫陽動而外其於人¶
也爲嘘嘘之氣温然而爲濕隂動而内其於人也爲噏¶
噏之氣泠然而爲燥以一人推天地天地可見也春夏¶
者其一嘘也秋冬者其一噏也夏則川澤洋溢冬則水¶
泉收縮此燥濕之効也是故陽氣汗漫融液而不能收¶
則常爲淫雨大水猶人之嘘而不能噏也今　陛下以¶
至仁柔天下兵驕而益厚其賜戎狄桀傲而益加其禮¶
蕩然與天下爲咻嘘温煖之政萬事惰壞而終無威刑¶
以堅凝之亦如人之嘘而不能噏此淫雨大水之所由¶
<pb:KR4d0079_SBCK_020-9b>¶
作也天地告戒之意隂陽消伏之理殆無以易此矣而¶
制䇿又有五事之失六沴之作劉向所傳吕氏所紀五¶
行何修而得其性四時何行而順其令非正陽之月而¶
伐鼔救變其合於經乎方盛夏之時而論囚報重其考¶
於古乎此　陛下畏天恐懼求端之過而流入於迃儒¶
之&KR0003;此皆愚臣之所學於師而不取者也夫五行之相¶
治本不至於六六沴者起於諸儒欲以六極分配五行¶
於是始以皇極附益而爲六夫皇極者五事皆得不極¶
者五事皆失非所以與五事並列而别爲一者也是故¶
有眊而又有蒙有極而無福曰五福皆應此亦自知其¶
踈也(金沴木木沴金水沴火火沴水金木水火沴土五/行沴天氣相傷謂之沴猶不和意也與拂戻之戾)¶
(同惟金沴水木氣病則金沴之惟木沴金金氣病則木/沴之惟水沴火火氣病則水沴之惟火沴水水氣病則)¶
<pb:KR4d0079_SBCK_020-10a>¶
(火沴之金木水火沴土土氣病則金木水火沴之凡君/道傷者病天氣不言五行沴天而曰日月乱行星辰逆)¶
(行者爲若下不敢沴天尊之之意也洪範止言五行五/事刘向又本大傳増而爲六謂皇之不極則厥咎眊厥)¶
(罰常隂厥極弱旣有極而無福其&KR0003;遂窮/乃云五福皆應詳見五行傳并五行志)吕氏之時令¶
則柳宗元之論備矣以爲有可行者有不可行者其可¶
行者皆天事也其不可行者皆人事也(見桞又時令/論上下篇)若¶
夫禜社伐鼔本非有益於救災特致其尊陽之意而巳¶
(左傳莊公二十五年夏六月辛未朔日有食之鼔用牲/于社非常也隺正月之朔慝未作日有食之於是乎用)¶
(幣于社伐鼔于朝注云日食歷之常也然食於正陽之/月則諸侯刑幣于社請救於上公伐鼔于朝退而自責)¶
(以明隂不冝侵陽臣/不冝掩君以示大義)書曰乃季秋月朔辰弗集于房瞽¶
奏鼓嗇夫馳庶人走(古注云辰日月所㑹房所舎之次/集也不合即日食可知天子伐鼓)¶
(於社青上公瞽乃樂官進鼔則伐之嗇夫主幣之/官馳車幣礼天神衆人走供救日食之百役也)由此¶
言之則亦何必正陽之月而後伐鼔救變如左氏之&KR0003;¶
<pb:KR4d0079_SBCK_020-10b>¶
乎盛夏報囚先儒固巳論之以爲仲尼誅齊優之月(前/漢)¶
(陳湯傳甘延夀与湯上䟽請以郅支首及名王以下冝/梟頭稾街以示万里事下有司丞相康衡䓁以為郅支)¶
(及名王莧更歷諸囯蛮夷莫不聞知月令春掩骼埋胔/之时冝勿梟車&KR0016;將軍許嘉右將軍王商以為春秋夾)¶
(谷之㑹&KR0278;施𥬇君孔子誅之方盛夏首足異/門而出冝梟十日乃埋之有詔將軍議是)伏惟　制¶
䇿有京師諸夏之表則王教之淵源百工淫巧無禁豪¶
右僣差不度此在　陛下身率之耳後宫有大練之飾¶
(後漢明徳馬皇后紀云后常衣大練裙不加縁朔望諸/&KR0078;主朝望見后&KR0129;衣踈粗反以為綺縠就視乃𥬇后辝)¶
(曰此繒特冝棨色故用/之耳六宫莫不嘆息)則天下以羅綺爲羞大臣有脫¶
粟之節(公孫洪傳云洪身食一肉脫粟/飯注云才脫粟而巳不精鑿也)則四方以膏𥹭¶
爲汙雖無有禁令又何憂乎伏惟　制䇿有治當先内¶
或曰何以爲京師(丗&KR0003;云謝公時兵厮养逋亡多外竄/在南塘下諸舡中或欲求一时捜索)¶
(謝公不許云不容置此輩何以為京師南史齊髙帝以/下揉雜欲立苻伍更相檢括王儉諌曰必也昔)¶
<pb:KR4d0079_SBCK_020-11a>¶
(煩謝安所謂不尓/何以爲京師髙帝乃止)政在擿姦或曰不可撓獄市(曹/參)¶
(傳云參將去齊属其後相曰以斉獄市爲&KR0009;謹勿优也/後相曰治無大於此者乎參曰不然夫獄市者所以并)¶
(容也今君优之奸人安/所容乎吾以是先之)而此皆一偏之&KR0003;不可以不察¶
也夫見其偏而輙舉以爲&KR0003;則天下之&KR0003;不可以勝舉¶
矣自通人而言之曰治内所以爲京師也不撓獄市所¶
以爲摘姦也如使不撓獄市而害其爲摘姦則夫曹參¶
者爲速逃主也伏惟　制䇿有推尋前丗探觀治迹孝¶
文尚老子而天下冨殖孝武用儒術而海内虚耗道非¶
有弊治奚不同臣切以爲不然孝文之所以得者是儒¶
之術略用也其所以得而未盡者是儒術略用而未純¶
也而其所以爲失者則是用老也何以言之孝文得賈¶
&KR0105;之&KR0003;然後待大臣有禮御諸侯有術(誼因周勃下獄/故治安策末章)¶
<pb:KR4d0079_SBCK_020-11b>¶
(以體貌大臣譏上上深納其言养臣下有節又從&KR0105;計/徙淮陽王武爲梁王得大縣四十余城徙城陽王喜爲)¶
(淮南王以抚其民及遣列/侯就国其&KR0003;皆&KR0105;發之)而至興禮樂係單于則曰未¶
暇(&KR0105;請改正朔定官名㒷礼楽文帝謙遜未皇/又嘗欲爲属囯以係单于其&KR0003;亦不果用)故曰儒¶
術略用而未純也(&KR0105;本傳賛云&KR0105;之/所陳略施行矣)&KR0002;夫用老之失則¶
有之矣始以區區之仁壊三代之肉刑而易之髠笞髠¶
笞不足以懲其罪則又從而殺之(刑法志云文帝十三/年以太倉令淳于公)¶
(少女緹縈願没入爲官婢以贖父罪天子憐之乃下詔/除肉刑易以髠笞之法是後外有&KR0127;刑之名内实殺人)¶
用老之失豈不過甚矣哉且夫孝武亦不可謂用儒之¶
主也博延方士而多興妖祠(武帝信用方士少君文成/五利之属乃祠泰一𥙊汾)¶
(隂礼八神/脩封禅)大興宫室而甘心逺略(武帝起千門万户之/宫以厭禳火芸又用)¶
(衛霍弍师楊僕/輩以快心胡越)此豈儒者教之今夫有國者徒知徇其¶
名而不考其實見孝文之冨殖而以爲老子之功見孝¶
<pb:KR4d0079_SBCK_020-12a>¶
武之虚耗而以爲儒者之罪則過矣此唐明皇之所以¶
溺於宴安徹去禁防而爲天寳之亂也(明皇末年自以/天下无事欲髙)¶
(拱无爲乃悉以政事委李林甫其後諸道節度使盡用/胡人以兼統重鎮精兵咸戍北边天下之势偏重卒使)¶
(禄山傾/覆天下)伏惟　制䇿有王政所由形于詩道周公𡺳詩¶
王業也而繫之國風宣王北伐大事也而載之小雅臣¶
聞豳詩言后稷公劉所以致王業之艱難者也其後累¶
丗而至文王文王之時則王業旣巳大成矣而其詩爲¶
二南二南之詩猶列於國風而至於𡺳獨何疑乎昔季¶
札觀周樂以爲大雅曲而有直體小雅思而不貳怨而¶
不言(左傳襄公二十九年呉公子札來聘請&KR0026;周楽為/之歌小雅曰美哉思而不貳怨而不言其周徳之)¶
(衰乎尤有先王之遺民焉為之歌大雅曰/廣哉𤋮熙乎曲而有直休其文王之徳乎)夫曲而有直¶
體者寛而不流也思而不貳怨而不言者狹而不迫也¶
<pb:KR4d0079_SBCK_020-12b>¶
由此觀之則大雅小雅之所以異者取其辭之廣狹非¶
取其事之大小也伏惟　制䇿有周以冢宰制國用唐¶
以宰相兼度支錢糓大計也兵師大衆也何陳平之對¶
謂當責之内史韋洪質之言不冝兼於宰相臣以謂宰¶
相雖不親細務至於錢穀兵師固當制其虚嬴利害陳¶
平所謂責之内史者(王陵傳云文帝問右丞相勃曰天/下一&KR0010;决獄幾何勃謝不知問天)¶
(下錢榖一嵗出入幾何勃又謝曰不知汗出治背媿不/能對上亦問左丞相平平曰有主者上曰主者爲誰乎)¶
(平曰陛下即問决獄責廷/尉問錢榖責治粟内史)特以宰相不當治其簿書多¶
少之數耳昔唐之&KR0004;以郎官領度支而職事以治及兵¶
興之後始立使額(通典云魏尚書有度支隋&KR0004;爲度支/侍郎焬帝除侍字唐武徳&KR0004;加中字)¶
(龍朔二年改度支爲司度咸亨元年復舊掌支使國用/至徳以後戎事費多二年十二月吕禋爲兵部侍&KR0048;平)¶
(章事充管當度支使上元元年五月刘晏爲户部侍/&KR0048;管當度支使二年一月韓晃以宰相加度支使)參¶
<pb:KR4d0079_SBCK_020-13a>¶
佐甚衆簿書益繁百弊之源自此而始其後裴延齡皇¶
甫鏄皆以剥下媚上至於希世用事(裴廷齡傳云延齡/領度支資旣苛刻)¶
(又刼于利專剥下附上皇甫鎛傳云鏄判度支裒㑹嚴/亟平蔡之明年遂同中書門下平章事猶領度支鏄以)¶
(吏道進旣由聚歛爲/宰相雖市道皆&KR0339;之)以宰相兼之誠得防姦之要而韋¶
洪質之議特以其權過重歟故李徳&KR0073;以爲賤臣不當¶
議令臣常以爲有宰相之風矣(徳&KR0073;傳云時韋洪質建/言宰相不可兼治錢榖)¶
(徳&KR0073;奏言大和後風俗寖敝令出於上非之在下此敝/不止無以治囯洪質賤臣豈得以非所宜言妄觸天聽)¶
(今諸本皆以韋洪/質爲韋賢誤也)伏惟　制䇿有錢貨之制輕重之相¶
權命秩之差虚實之相養水旱蓄積之弊邊陲守禦之¶
方圜法有九府之名樂語有五均之義此六者亦方今¶
之所當論也昔召穆公曰民患輕則多作重以行之若¶
不堪重則多作輕以行之亦不廢重輕可改而重不可¶
<pb:KR4d0079_SBCK_020-13b>¶
廢不幸而過寜失於重此制錢貨之本意也(囯語云周/景王時患)¶
(錢輕將更鑄大錢人大單旗曰不可占者天降灾戻於/是乎量資幣權輕重以救民民患輕則爲之作重幣以)¶
(行之於是有母權子而行民皆得焉若不堪重則多作/輕以行之亦不廢重於是乎有子權母而行小大利之)¶
(今王廢輕而作重民失其資能无/匱乎弗听卒鑄大錢百姓蒙利焉)命者人君之所擅出¶
於口而無窮秩者民力之所供取於府而有限以無窮¶
養有限此虚實之相養也水旱蓄積之備則莫&KR0002;復隋¶
唐之義倉(隋書文帝開皇五年工部尚耆長孫平奏請/令諸州百姓及軍人勤課當社共立義倉收)¶
(穫之日隨其所淂&KR0134;課出粟及麥於當社造倉筶貯之/即委社司執帳検校若時或不熟當社有饑饉者即以)¶
(此榖賑給自是諸州儲峙委積唐史正萑&KR0004;尚書左丞/戴胄上言請自王公以下爰及衆庻計所墾田稼穡頃)¶
(畒毎至秋熟令出粟麥各納所在爲立義倉大宗下有/司議立條制户部尚書韓仲良奏王公巳下墾田畒納)¶
(二勝其栗麥粳稻之属各依土/地貯之州縣以備凶年詔従之)邊陲守禦之方則莫&KR0002;¶
依秦漢之更卒(漢書注云古者正卒无常人皆當迭爲/之一月一更是爲更卒漢&KR0004;因秦法而)¶
<pb:KR4d0079_SBCK_020-14a>¶
(行/之)周官有太府天府玉府内府外府職内職金職&KR0010;職¶
幣是謂九府太公之所行以致冨(太府玉府内府聀内/聀嵗聀幣見天官天)¶
(府見春官聀金見秋官通典云周制以商通貨/以賈易物太公又立九府圜法圜謂均而通也)古者天¶
子取諸侯之土以爲國均則市不二價四民常均是謂¶
五均獻王之所致以爲法皆所以均民而冨國也(楽語/楽元)¶
(語河間献王所傳按其文云天子取諸侯之上以立五/均則市无二僨四民常均強者不得困弱冨者不得要)¶
(貧則公家有餘/息因及小人也)凢　陛下之所以䇿臣者大略如此而¶
於其末復策之曰冨人強國尊君重朝弭災致祥改薄¶
從厚此皆前世之急政而當今之要務此臣有以知¶
陛下之聖意以爲向之所以策臣者各&KR0204;其事恐臣不¶
得盡其辭是以復舉其大體而槩問焉又恐其不能切¶
至也故又詔之曰悉意以陳而無悼後害臣是以敢復¶
<pb:KR4d0079_SBCK_020-14b>¶
進其偈狂之&KR0003;夫天下者非君有也天下使君主之耳¶
陛下念　祖宗之重思百姓之可畏欲進一人當用天¶
下之所欲進欲退一人當用天下之所欲退今者毎進¶
一人則人相與誹曰是出於某也是某之所欲也毎退¶
一人則又相與誹曰是出於某也是某之所惡也臣非¶
敢以此爲舉信也然而致此言者則必有由矣今無知¶
之人相與謗於道曰聖人在上而天下之所以不盡&KR0013;¶
其澤者便嬖小人附於左右而女謁盛於内也爲此言¶
者固妄矣然而天下或以爲信何也徒見諌官御史之¶
言矻矻乎難以入爲必有間之者也徒見蜀之美錦越¶
之竒器不由方貢而入於宫也如此而向之所謂急政¶
要術者　陛下何暇行之臣不勝憤懣謹復列之於末¶
<pb:KR4d0079_SBCK_020-15a>¶
惟　陛下寛其萬死幸甚幸甚臣謹對¶
經進東坡文集亊略卷第二十¶
