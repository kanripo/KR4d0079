# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:02.075755
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0478-030經進東坡文集事略-卷第三十.
<pb:KR4d0079_SBCK_030-1a>¶
經　進東坡文集事略卷第三十¶
　　　迪功郎新紹興府&KR0792;縣主簿臣郎　曄　上進¶
　　奏議¶
　　　集官詳議親祠北郊詔(哲宗元祐七年九月二/十二日降此詔自元豐)¶
(以来衆議不同故/太皇太后宣論宰相/吕大防䓁議以/皇帝即位以来未嘗親)¶
(祀天地行合𥙊之礼/爲有名遂降詔云)¶
勑門下國家郊廟時祀　祖宗以來命官攝事惟三嵗¶
一親郊則先饗淸廟冬至合𥙊天地干圎丘元豐間有¶
司援周制以合𥙊不應古義(元豐三年五月詳定郊廣/奉祀礼文張璪言先王順)¶
(隂陽之義以冬日至祀天扵地上之圓丘夏日至𥙊地/於澤中之方丘夲朝親祠上帝即設皇地祗位稽之典)¶
(礼有所未合乞下詳定/官具合更改礼文以聞)先帝乃詔定親祠北郊之禮¶
(神宗元豐六年五月九日詔親祠北郊儀尽如南郊其/上公攝事惟改楽舞名及不備官其爼豆楽縣圭幣之)¶
<pb:KR4d0079_SBCK_030-1b>¶
(数史官奉册/尽如親祠)未之及行是嵗郊不設皇地祗位而宗廟¶
之享率如舊制(元豊六年十一月三日甲辰薦饗于景/灵宫斎于太廟四日乙巳朝享七室斎)¶
(于南郊之青城五日丙午冬至𥙊昊天上/帝于圎丘以/太宗配始罷合𥙊天地也)朕以寡昧嗣¶
承　六聖休德鴻緒今兹禋祀奠幣上帝祼鬯廟室(元/祐)¶
(中屡行明/堂之礼)而地祗天神乆未親祀矧朕方脩郊見天地¶
之始其冬至日南郊冝依熈寕十年故事設皇地祗位¶
(神宗熈寕十年十一月二十七日甲戍/冬至合𥙊天地于圓丘以/太祖配)以荅並貺之報¶
仍令有司擇日遣官奏告施行厥後躬行方澤之祀則¶
依元豐六年五月之制(即五月九日親/祠北郊之制)俟郊祀畢依前¶
降指揮集官詳議親祠北郊事及郊祀之嵗廟饗典禮¶
聞奏故兹詔示想冝知悉¶
　　　上圎丘合𥙊六議(元城刘安丗若之北郊後序/云元祐中詔議北郊典礼&KR0171;)¶
<pb:KR4d0079_SBCK_030-2a>¶
(子瞻主合𥙊之議従之者五人予謂湏/當分𥙊従者僅四十人即此議是也)¶
元祐八年三月日端明殿學士兼翰林侍讀學士左朝¶
奉郎守禮部尚書蘇軾劄子奏臣伏見九月二十二日¶
詔書節文俟郊禮畢集官詳議設皇地祗事及郊祀之¶
嵗朝饗典禮聞奏者臣恭覩　陛下近者至日親祀郊¶
廟(元祐七年十一月癸巳冬至合/𥙊天地于圎丘以/太祖配)神祗享荅實蒙休應¶
然則圎丘合𥙊允當天地之心不冝復有改更臣切惟¶
議者欲変　祖宗之舊圎丘祀天而不祀地不過以謂¶
冬至祀天於南郊陽時陽位也夏至祀地於北郊隂時¶
隂位也以𩔖求神則陽時陽位不可以求隂也(刘元城/議云古)¶
(者求神以𩔖天陽物也地隂物也嵗/月时日方位牲噐楽舞皆従其类)是大不然冬至南¶
郊旣祀上帝則天地百神莫不從也古者秋分祀月於¶
<pb:KR4d0079_SBCK_030-2b>¶
西郊(礼云𥙊日於東𥙊/月扵西以别外内)亦可謂隂位矣至於從祀上帝¶
則以冬至而祀月於南郊(古者郊之𥙊大报/天而主日配以月)議者不以¶
爲疑今皇地祗亦從上帝而合𥙊於圎丘獨以爲不可¶
則過矣書曰肆𩔖于上帝禋于六宗望于山川徧于群¶
神舜之受禪也日上帝六宗山川群神莫不畢告而獨¶
不告地祗豈有此理哉武王克商庚戍柴望柴𥙊上帝¶
也望𥙊山川也一月之間自上帝而及山川必無南北¶
郊之别也而獨略地祗豈有此理哉臣以此知占者祀¶
上帝則并祀地祗矣何以明之詩之序曰昊天有成命¶
郊祀天地也此乃合𥙊天地經之明文而說者乃以比¶
之豐年秋冬報也曰秋冬各報而皆歌豐年則天地各¶
祀而皆歌昊天有成命也(刘元城議云說者又引昊天/有成命之詩以爲證臣䒭&KR0060;)¶
<pb:KR4d0079_SBCK_030-3a>¶
(詳此詩終篇未甞有合𥙊之文序乃後儒之辝亦謂成/周之丗圎丘方澤各歌此詩以爲楽章耳如潜之序曰)¶
(季冬献魚春薦鮪也豊年之序曰豊年秋冬/報也如此之𩔖不知爲一𥙊耶抑二𥙊耶)是大不然¶
豐年之詩曰豐年多&KR0112;多稌亦有髙廩萬億及秭爲酒¶
爲醴烝𢌿祖妣以洽百禮降福孔皆歌於秋可也歌於¶
冬亦可也昊天有成命之詩曰昊天有成命二后受之¶
成王不敢康夙夜墓命宥宻於緝熈單厥心肆其靖之¶
終篇言天而不及地頌所以告神明也未有歌其所不¶
祭𥙊其所不歌也今祭地於北郊歌天而不歌地豈有¶
此理也臣以此知周之丗祀上帝則地祗在焉歌天而¶
不歌地所以尊上帝故其序曰郊祀天地也春秋書不¶
郊猶三望(春秋僖公三十一年夏四月/四卜郊不&KR0025;乃免牲猶三望)左氏傳曰望郊¶
之細也(傳云四卜郊不&KR0025;乃免牲非礼也猶三望/亦非礼也望郊之細也不郊亦无望可也)說者¶
<pb:KR4d0079_SBCK_030-3b>¶
曰三望泰山河海(此公羊/之說)或曰淮海岱也(此范寗/之&KR0003;)又或¶
曰分野之星及山川也(此杜預/之說)魯諸侯也故郊之細及¶
其分野山川而已周有天下則郊之細獨不及五岳四¶
瀆乎岳瀆猶得從祀而地祗獨不得合𥙊乎秦燔詩書¶
經籍散亡學者各以意推𩔖而巳王鄭賈服之流(王粛/鄭元)¶
(賈公彦服䖍皆/曽/及郊祀)未必皆得其真臣以詩書春秋考之則¶
天地合𥙊乆矣議者乃謂合𥙊天地始於王莽(平帝元/始五年)¶
(莽請天子親合𥙊天地于南郊先祖配天先妣/配地𥙊天南郊則以地配天地位皆南嚮&KR0025;之)以爲不¶
足法(刘元城云今議者於聖人成法則/棄而不行猥用王莽不經之說)臣切謂禮當論¶
其是非不當以人廢光武皇帝親誅莽者也尚采用元¶
始合𥙊故事(後漢𥙊祀志建武元年光武即位于鄗爲/壇营於鄗之陽𥙊吿天地采用元始中郊)¶
(𥙊故事六宗/郡神皆&KR0025;)謹按後漢𥙊祀志(前書有郊祀志後書有/𥙊祀志今諸夲多作郊)¶
<pb:KR4d0079_SBCK_030-4a>¶
(疑傳冩/之誤)建武二年初制郊兆於洛陽爲圎壇八陛中又¶
爲重壇天地位其上皆南郷西上此則漢世合𥙊天地¶
之明驗也又按水經注(即酈道/元水經)伊水東北至洛陽縣圎¶
丘東大魏郊天之所(魏景初元年十月乙夘/始营洛陽南為圎丘)凖漢故事¶
爲圎壇八陛中又爲重壇天地位其上此則魏丗合𥙊¶
天地之明驗也唐睿宗將有事於南郊賈曾議曰有虞¶
氏禘黄帝而郊嚳夏后氏禘黄帝而郊鯀郊之與廟皆¶
有禘禘於廟則祖宗合食於太祖禘於郊則地祗群望¶
皆合𥙊於圎丘以始祖配享蓋有事𥙊非常祀也三輔¶
故事𥙊于圎丘上帝后土位皆南面則漢甞合𥙊矣時¶
禇無量郭山惲等皆以曾言爲然(睿宗太極元年正月/&KR0004;將有亊於南郊時)¶
(有司議唯𥙊昊天上帝而不設皇地祗位諫議大夫賈/曽遂上表諫且請設皇地祗并&KR0025;祀䓁座時又将親享)¶
<pb:KR4d0079_SBCK_030-4b>¶
(北郊曾/訯竟寢)明皇天寳元年二月敕曰凢所祠享必在躬親¶
朕不親𥙊禮將有闕其皇地祗冝加南郊合𥙊是月二¶
十日合𥙊天地于南郊自後有事于圎丘皆合𥙊此則¶
唐世合𥙊天地之明驗也今議者欲冬至祀天夏至祀¶
地蓋以爲周禮也(謂冬日至祀天於地上之圎丘/夏日至𥙊地於澤中之方丘也)臣請¶
言周禮與今礼之别古者一嵗祀天者三(冬日至祀昊/天于圎丘正)¶
(月上辛祈榖干圎丘/孟夏雩祀干圎丘)明堂享帝者一(每嵗季秋大/享于明堂)四時¶
迎氣者五(丘春祀青帝于南郊立夏祀赤帝于南郊季/夏祀黄帝于南郊立秋祀白帝于西郊立冬)¶
(祀黑帝于北郊/皆以迎氣故也)𥙊地者二(夏日至𥙊皇地祗於方/丘孟冬𥙊神州於北郊)享宗¶
廟者四(春禴夏祠/秋烝冬嘗)凢此十五者皆天子親𥙊也而又朝¶
日夕月四望山川社稷五祀及群小祀之𩔖亦皆親𥙊¶
此周祀也　太祖皇帝受天眷命肇造宋室建隆&KR0004;郊¶
<pb:KR4d0079_SBCK_030-5a>¶
先享宗廟並祀天地(太祖乾徳元年十一月十六日合/𥙊天地于圎丘奉禧祖配十四日)¶
(先赴太廟𪧐斎翌日方饗礼于室自是/每親行郊祀前一日朝饗太廟如儀)自　眞宗以來¶
三&KR0010;一郊必先有事景靈徧享太廟乃祀天地(真宗太/中祥符)¶
(五年十二月詔以聖祖臨降令擇地建宫名曰景靈六/年正月詳定所請自今後每歳孟饗臘及囯家与天地)¶
(社稷宗廟同奏告即於此宫行礼從之至天僖三年十/一月十七日車駕至景靈宫薦献翌日行朝饗之礼于)¶
(太廟十九日奉天/書引壇合𥙊天地)此國朝之禮也夫古之禮親𥙊如彼¶
其多而&KR0010;行之不以爲難今之禮親𥙊如此其少而三¶
歳一行不以爲易其故何也古者天子岀入儀物不繁¶
兵衛甚簡用財有節而宗廟在大門之内朝諸侯岀爵¶
賞必於太廟不止時𥙊而已天子所治不過王畿千里¶
惟以齋𥙊禮樂爲政事能守此則天下服矣是故嵗嵗¶
行之率以爲常至於後世海内爲一四方萬里皆聽命¶
<pb:KR4d0079_SBCK_030-5b>¶
於上機務之繁億萬倍於古力有所不能給自秦漢以¶
來天子儀物日以滋多有加無損以至于今非復如古¶
之簡易也今所行皆非周禮三年一郊非周禮也先郊¶
二日而告原廟(此即景/靈宫)一日而𥙊太廟非周禮也郊二¶
肆赦非周禮也優賞諸軍非周禮也自后妃以下至文¶
武官皆得䕃補親属非周禮也自宰相宗室巳下百官¶
皆有賜賚非周禮也此皆不改而獨於地祗則曰周禮¶
不當𥙊於圎丘此何義也議者必曰今之寒暑與古無¶
異(元豐中曾公肇言夏至𥙊地先王之所行論者乃謂/暑暘之時势有未便臣竊思之古今虽殊寒暑之於)¶
(冬&KR0104;其爲/天時一也)而宣王薄伐玁狁六月出師則夏至之日何¶
爲不可𥙊乎臣將應之曰舜一嵗而廵四岳五月方暑¶
而南至衡山十一月方寒而北至常山亦今之寒暑也¶
<pb:KR4d0079_SBCK_030-6a>¶
後丗人主能行之乎周所以十二嵗一廵者惟不能如¶
舜也夫周巳不能行舜之禮而謂今可以行周之禮乎¶
天之寒暑雖同而禮之繁簡則異是以有虞氏之禮夏¶
有所不能行夏商之禮周有所不能用時不同故也宣¶
王以六月岀師驅逐玁狁蓋非得已且&KR0123;父爲將王不¶
親行也今欲定一代之禮爲三歳常行之法豈可以六¶
月出師爲比乎議者必又曰夏至不能行禮則遣官攝¶
𥙊祀亦有故事(元豊中議者又謂親郊之嵗夏至方丘/之祀盛夏不可躬往冝遣冢宰攝事)¶
此非臣之所知也周禮大宗伯&KR0002;王有故則攝位鄭氏¶
注曰王有故則代行其𥙊事賈公彦䟽曰有故謂王有¶
疾及哀𢡖皆是也然則攝事非安&KR0123;之禮也後丗人主¶
不能&KR0010;&KR0010;親𥙊故命有司行事其所從來乆矣&KR0002;親郊¶
<pb:KR4d0079_SBCK_030-6b>¶
之嵗遣官攝事是無故而用有故之禮也議者必又曰¶
省去繁文末節則一嵗可以𠕅郊(曾肇又言先王能以/五月㪯事而後丗廼)¶
(以儀衛之暴露爲疑然則損儀衛之虚文/以就躬事地祗之实施之於今冝无不可)臣將應之曰¶
古者以親郊爲常禮故無繁文今世以親郊爲大禮則¶
繁文有不能省也&KR0002;帷城幔屋盛夏則有風雨之虞¶
陛下自宫入廟出郊冠通天乗大輅日中而舎百官衛¶
兵暴露於道鎧甲具裝人馬喘汗皆非夏至所能堪也¶
王者父事天母事地不可偏也事天則備事地則簡是¶
於父母有隆殺也豈得以爲繁文末節而一切欲省去¶
乎　國家養兵異於前丗自唐之時未有軍賞猶不能¶
&KR0010;一親祠天子出郊兵衛不可簡省大輅一動必有賞¶
給今三年一郊傾竭帑藏猶恐不足郊賚之外豈可復¶
<pb:KR4d0079_SBCK_030-7a>¶
加&KR0002;一年再賞國力將何以給分而與之人情豈不失¶
望(元豐中或欲當郊之&KR0010;冬夏至日分𥙊南北郊以軍/賞爲二而分給之刘元城等亦謂郊禋賜予乃五代)¶
(姑息之弊法㪯朝寛仁不欲/遽罷&KR0002;分而二何所不可)議者必又曰三年一𥙊天¶
三年一𥙊地(蘇黃門云今别𥙊之議有欲三年一𥙊天/三年一祀地者足天地均爲六年乃𫉬一)¶
(祭而以地廢/天尤爲不順)此又非臣之所知也三年一郊巳爲䟽闊¶
&KR0002;濁𥙊地而不𥙊天是因事地而愈䟽於事天自古未¶
有六年一祀天者如此則典禮愈壞欲復古而背古益¶
逺神祗必不顧享非所以爲禮也議者必又曰當郊之¶
嵗以十月神州之𥙊易夏至方澤之祀則可以免方暑¶
舉事之患(刘元城北郊後序云合𥙊分𥙊之外又有三/人欲於十月以神州地祇之𥙊易夏至方澤)¶
(之/祀)此又非臣之所知也夫所以議此者爲欲舉從周禮¶
也今以十月易夏至以神州代方澤不知此周禮之經¶
<pb:KR4d0079_SBCK_030-7b>¶
耶抑変禮之權邪&KR0002;変禮從&KR0096;而可則合𥙊圓丘何獨¶
不可十月旣𥙊地十一月親𥙊天先地後天古無是理¶
而一嵗再郊軍國勞費之患尚未免也議者必又曰當¶
郊之歳以夏至祀地祇於方澤上不親郊而通爟火天¶
子於禁中望祀(元祐中權兵部侍郎杜純請於𫟍中設/望祠位置爟火於壇所侯躬祠南郊之)¶
(嵗則夏至北郊上公攝/亊每献㪯爟火以詔拜)此又非臣之所知也書之望秩¶
周禮之四望春秋之三望皆謂山川在境内而不在四¶
郊者故逺望而𥙊也今所在之處俛則見地而云望𥙊¶
是爲京師不見地乎此六議者合𥙊可否之決也夫漢¶
之郊祀&KR0057;與古戾唐亦不能如古　本朝　祖宗欽崇¶
𥙊祀儒臣禮官講求損益非不知圎丘方澤皆親𥙊之¶
爲是也盖以時不可行是故叅酌古今上合典礼下合¶
<pb:KR4d0079_SBCK_030-8a>¶
時冝較其所得已多於漢唐矣天地宗廟之𥙊皆當嵗¶
徧是故徧於三年當郊之嵗又不能於一嵗之中再舉¶
大禮是故徧於三日此皆因時制冝雖聖人復起不能¶
易也今並祀不失親祀而北郊則必不能親往二者孰¶
爲重乎&KR0002;一年再郊而遣官攝事是長不親事地也三¶
年間郊當祀地之歳而暑雨不可親行遣官攝事則是¶
天地皆不親𥙊也夫分祀天地決非今世之所能行議¶
者不過欲於當郊之&KR0010;祀天地宗廟分而爲三耳分而¶
爲三有三不可夏至之日不可以動大衆舉大禮一也¶
軍賞不可復加二也自有國以來天地宗廟惟享此𥙊¶
累聖相授惟用此禮此乃神祇所歆　祖宗所安不可¶
輕動動之則有&KR0123;凶禍福不可不慮三也凢此三者臣¶
<pb:KR4d0079_SBCK_030-8b>¶
熟計之無一可行之理伏請從舊爲便者西漢之衰元¶
帝納貢禹之言毀宗廟成帝用丞相康衡之議改郊位¶
皆有殃咎著於史𠕋(元帝時貢禹建言漢家宗廟𥙊祀/多不應古礼上是其言後韋元成)¶
(爲丞相議罷郡囯廟自太上皇孝恵帝諸園寢廟皆罷/後元帝寢疾夢神靈譴罷諸祠廟成帝&KR0004;即位丞相康)¶
(衡議甘泉河東之祠非神&KR0149;所饗冝徙就正陽太隂之/處天子従之&KR0004;罷甘泉㤗畤作南郊日大風壞竹宫折)¶
(抜林木十圍以上/百餘事見效祀志)往鑒甚明可爲寒心伏望　陛下詳¶
覽臣此章則知合𥙊天地乃是古今正禮本非權冝不¶
獨&KR0004;郊之嵗所當施行實爲無窮不刋之典願　陛下¶
謹守　太祖建隆　神宗熈寜之禮無更改易郊祀廟¶
享以敉寜上下神祇仍乞下臣此章付有司集議如有¶
異論即湏畫一解破臣所陳六議使皆屈伏上合典禮¶
下不爲當今軍國之患不可固執更不論當今可與不¶
<pb:KR4d0079_SBCK_030-9a>¶
可施行所貴嚴祀大典決以時定取進止¶
　貼黄唐制將有事于南郊則先朝獻太清宫朝享太¶
　廟(明皇天寳&KR0004;始定三嵗一親郊於致斎之日先/享太清宫皮享太朝然後合𥙊天地從化百神)亦¶
　如今禮先二日告原廟先一日享太廟然議者或以¶
　爲非三代之禮臣謹按武王克商丁未祀周廟庚戍¶
　柴望相去三日則先廟後郊亦三代之禮也奉　聖¶
　旨令集議官詳議聞奏¶
　　　請詰難圎丘六議¶
臣近奏論圎丘合𥙊天地非獨適時之冝亦自然上合¶
三代六經爲萬世不刋之典然臣不敢必以爲是故發¶
六議以開異同之端欲望　聖旨行下令議者與臣反¶
復詰難盡此六議之是非而取其通者則其論可得而¶
<pb:KR4d0079_SBCK_030-9b>¶
