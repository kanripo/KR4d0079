# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:03.076202
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0478-053經進東坡文集事略-卷第五十三.
<pb:KR4d0079_SBCK_053-1a>¶
經進東坡文集事略卷第五十三¶
　　　迪功郎新紹興府&KR0792;縣主簿臣郎　曄　上進¶
　　記¶
　　　　墨君堂記　蓋公堂記¶
　　　　寶繪堂記　傳神記¶
　　　　山房記¶
　　　墨君堂記¶
凡人相與號呼者貴之則曰公賢之則曰君自其下則¶
爾汝之雖公卿之貴天下貌畏而心不服則進而君公¶
退而爾汝者多矣獨王子猷謂竹君(晉史王徽之字子/猷嘗&KR0009;居空宅中)¶
(便令種竹或問其故徽之嘯詠/指竹曰何可一日無此君邪)從而君之令與可又能¶
以墨象君之形容(文同字與可蜀人進士髙第以文學/知名操韻髙絜畫筆尤/見晁無咎)¶
<pb:KR4d0079_SBCK_053-1b>¶
(變離/騷序)作堂以居君而属予爲文以頌君徳則與可之於¶
君信厚矣與可之爲人也端靜而文明哲而忠士之修¶
㓗博習朝夕磨治洗濯以求交於與可者非一人也而¶
獨厚君如此君人踈簡抗勁無聲色臭味可以娯恱人¶
之耳目鼻口則與可之厚君也其必有以賢君矣世之¶
能寒燠人者其氣燄亦未&KR0002;霜雪風雨之切於肌膚也¶
而士鮮不以爲欣戚喪其所守自植物而言之四時之¶
變亦大矣而君獨不顧雖微與可天下其孰不賢之然¶
與可獨能得君之深而知君之所以賢雍容談&KR0015;揮灑¶
奮迅而盡君之徳稚壯枯老之容披折偃仰之&KR0020;風雪¶
凌厲以觀其操崖石&KR1400;确以致其節得志遂荗而不驕¶
不得志瘁瘦而不辱羣居不&KR0029;獨立不懼與可之於君¶
<pb:KR4d0079_SBCK_053-2a>¶
可謂得其情而盡其性矣余雖不足以知君願從與可¶
求君之昆弟子孫族属朋友之象而藏於吾室以爲君¶
之别館云¶
　　　蓋公堂記¶
始吾居郷有病寒而嗽者問諸醫醫以爲蠱不治且殺¶
人取其百金而治之飲以蠱藥攻伐其腸胃燒灼其體¶
膚禁切其飲食之美者朞月而百疾作内&KR0044;惡寒而欬¶
不巳纍然真蠱者也又求於醫醫以爲&KR0044;授之以寒薬¶
旦朝吐之莫夜下之於是始不能食懼而反之則鍾乳¶
烏喙雜然並進而漂疽癰疥眩瞀之狀無所不至三易¶
醫而疾愈甚里老父教之曰是醫之罪薬之過也子何¶
疾之有人之生也以氣爲主食爲輔今子終日薬不釋¶
<pb:KR4d0079_SBCK_053-2b>¶
口臭味亂于外而百毒戰于内勞其主隔其輔是以病¶
也子退而休之謝醫却藥而進所嗜氣全而食美矣則¶
夫藥之良者可以一飲而效從之朞月而病良巳昔之¶
爲國者亦然吾觀夫秦自孝公巳來至于始皇立法更¶
制以䥴磨鍜錬其民可謂極矣蕭何曹參親見其斵䘮¶
之禍而収其民於百戰之餘知其厭苦憔悴無聊而不¶
可與有爲也是以一切與之休息而天下安始參爲齊¶
相召長老諸先生問所以安集百姓而齊故諸儒以百¶
數言人人殊參未知所定聞膠西有蓋公善治黄老言¶
使人請之蓋公爲言治道貴清浄而民自定推此&KR0011;具¶
言之參於是避正堂以舎蓋公用其言而齊大治其後¶
以其所以治齊者治天下天下至今稱賢焉吾爲膠西¶
<pb:KR4d0079_SBCK_053-3a>¶
守知公之爲&KR0022;人也求其墳墓子孫而不可得&KR0099;然懷¶
之師其言想見其爲人庻幾復見如公者治新寢於黄¶
堂之北易其弊陋逹其蔽塞重門洞開盡城之南北相¶
望如引繩名之曰蓋公堂時從賔客僚吏遊息其間而¶
不敢居以待如公者焉夫曹參爲漢宗臣而蓋公爲之¶
師可謂盛矣而史不記其所終豈非古之至人得道而¶
不死者歟膠西東並海南放于九仙北屬之牢山其中¶
多隱君子可聞而不可見可見而不可致安知蓋公不¶
往來其間乎吾何足以見之¶
　　　王君寳繪堂記(王君名詵/字&KR0051;卿)¶
君子可以寓意於物而不可以留意於物寓意於物雖¶
微物足以爲樂雖尤物不足以爲病(左傳昭公二十八/年&KR0004;叔向欲取申)¶
<pb:KR4d0079_SBCK_053-3b>¶
(公巫臣氏其母曰女何以爲哉夫有尤物足以移人/苟非徳義則必有禍杜預云巫臣氏夏姬女尤異也)留¶
意於物雖微物足以爲病雖尤物不足以爲樂老子曰¶
五色令人目盲五音令人耳聾五味令人口爽馳騁田¶
獵令人心發狂(見老子/五色章)然聖人未甞廢此四者亦聊以¶
寓意焉耳劉備之雄材也而好結眊(魏略曰諸&KR0081;亮見/備備性好結眊時)¶
(適有人以髦牛尾與備者備因手自結之亮乃進日明/將軍當復有逺志但結眊而巳邪備乃投眊而荅曰是)¶
(何言與我聊/以忘憂爾)嵇康之逹也而好鍜錬(晉史嵇康傳云康/卓邁不羣恬静寡)¶
(欲性絶巧而好鍜宅中有一柳甚茂/乃激水圜之每夏月居其下以鍜)阮孚之放也而好¶
蠟&KR0282;(阮孚傳云孚爲安東參軍蓬髮飲酒不以王務嬰/心&KR0004;祖約好財孚性好&KR0282;同是累而未判其得失)¶
(有詣約見正料財物客至屏當不尽餘兩小簏以著背/後傾身障之意未能平或有詣阮正見自蠟屐因自漢)¶
(曰未知一生當著幾量&KR0282;神/色甚閑暢於是勝&KR0018;始分)此豈有聲色臭味也哉而¶
樂之終身不厭凡物之可喜足以&KR0003;人而不足移人者¶
<pb:KR4d0079_SBCK_053-4a>¶
莫&KR0002;書與&KR0030;然至其留意而不釋則其禍有不可勝言¶
者鍾繇至以此嘔血發&KR0193;(巳見/上注)宋孝武王僧䖍至以此¶
相忌(南史王僧處傳云孝武欲擅書名不敢/顯跡大明世常用掘筆書以此見容)亘元之走¶
舸(晉史元本傳云元興二年元詐表請平姚興又朝廷/作詔不許&KR0004;欲飾裝無他處分先使作輕舸載服玩)¶
(及書&KR0030;等物或諌之元曰書盡服玩旣冝常在左右且/兵凶戰危脫有不意當使輕而易運衆咸&KR0015;之後以篡)¶
(晉爲劉/&KR0073;所誅)王涯之&KR0232;壁(唐王涯傳云涯家書多與祕府侔/前丗名書&KR0030;嘗以厚貨鉤致或私)¶
(以官鑿垣約之重&KR0232;祕固&KR0002;不可窺者及甘露之/禍爲人破垣别取奩軸金玉而棄其書&KR0030;於道)皆以¶
兒戯害其國凶其身此留意之禍也始吾少時嘗好此¶
二者家之所有惟恐其失之人之所有惟恐其不吾與¶
也旣而自&KR0015;曰吾薄冨貴而厚於書輕死生而重於&KR0030;¶
豈不顛倒錯繆失其本心也哉自是不復好見可喜者¶
雖時復蓄之然爲人取去亦不復惜也譬之煙雲之過¶
<pb:KR4d0079_SBCK_053-4b>¶
眼百鳥之感耳豈不忻然接之然去而不復念也於是¶
乎二物者常爲吾樂而不能爲吾病駙馬都尉王君晉¶
卿雖在戚里而其&KR0013;服禮義學問詩書常與寒士角平¶
居擺去膏梁屏逺聲色而從事於書&KR0030;作寶繪堂於私¶
第之東以蓄其所有而求文以爲記恐其不幸而&KR0011;吾¶
少時之所好故以是告之庻幾全其樂而逺其病也熈¶
寧十年七月二十日記¶
　　　傳神記¶
傳神之難在目顴顧虎頭云傳形冩影都在阿睹中(晉/史)¶
(顧愷之傳云愷之字虎頭毎&KR0030;人成或数年不點目睛/人問其故荅曰四體妍嗤本無闕少於妙處傳神冩昭)¶
(正在阿/睹中)其次在顴頰吾甞於燈下顧自見頰影使人就¶
壁模之不作眉目見者皆失&KR0015;知其爲吾也目與顴頰¶
<pb:KR4d0079_SBCK_053-5a>¶
似餘無不似者眉與鼻口可以增減取似也傳神與相¶
一道欲得其神之天法當於衆中隂察之今乃使人具¶
衣冠坐注視一物彼方歛容自持豈復見其天乎凡人¶
意思各有所在或在眉目或在鼻口虎頭云頰上加三¶
毛覺精采殊勝則此人意思蓋在鬚頰間也(愷之常盡/裴楷像頰)¶
(加三毛觀者/&KR0116;神明殊勝)優孟學孫叔敖抵掌談&KR0015;至使人謂死者¶
復生(史記滑稽傳優孟爲孫叔敖衣冠抵掌談/語嵗餘象孫叔敖楚王及左右不能别也)此豈舉¶
體皆似亦得其意思所在而巳使&KR0030;者悟此理則人人¶
可爲顧陸(顧即愷之/六乃探微)吾嘗見僧惟眞畫曽魯公(魯公名/公亮)¶
&KR0004;不甚似一日往見公歸而甚喜曰吾得之矣乃於眉¶
後加紋隱約可見作俛首仰視揚眉而蹙頞者遂大似¶
南都程懷立衆&KR0091;其能於傳吾神大得其全懷立舉止¶
<pb:KR4d0079_SBCK_053-5b>¶
如諸生蕭然有意於筆墨之外者也故以吾所聞助發¶
之¶
　　　李君山房記(李君名常字公擇南康軍建/昌人幼力學皇祐&KR0004;登甲科)¶
象犀珠玉恠珍之物有恱於人之耳目而不&KR0244;於用金¶
石草木絲麻五&KR0150;六材有適於用而用之則弊取之則¶
竭恱於人之耳目而適於用用之而不弊取之而不竭¶
賢不肖之所得各因其才仁智之所見各隨其分才分¶
不同而求無不&KR0023;者惟書乎自孔子聖人其學必始於¶
觀書(如孔子讀易韋/編三絶之&KR0011;)當是時惟周之柱下史老&KR0360;爲多¶
書(史記云老子姓李氏名耳謚曰聃周守藏室之/史也又神仙傳云老子周宣王時爲拄下史)韓宣¶
子適魯然後見易象與魯春秋(事見左傳/昭公二年)季札聘於上¶
國然後得聞詩之風雅頌(事見左傳襄/公二十九年)而楚獨有左史¶
<pb:KR4d0079_SBCK_053-6a>¶
&KR0029;相能讀三墳五典八索九丘(左傳昭公十二年楚王/與子革語左史&KR0029;相趨)¶
(過王曰是良史也子善視之/是能讀三墳五典八索九丘)士之生於是時得見六經¶
者蓋無幾其學可謂難矣而皆習於禮樂深於道徳非¶
後丗君子所及自秦漢巳來作者益衆紙與字畫日趨¶
於簡編而書益多丗莫不有然學者益以苟簡何哉余¶
猶及見老儒先生自言其少時欲求史記漢書而不可¶
得幸而得之皆手自書日夜誦讀惟恐不及近嵗市人¶
轉相摹刻諸子百家之書日傳萬紙學者之於書多且¶
易致如此其文詞學術當倍蓰於昔人而後生科舉之¶
士皆束書不觀遊談無根此又何也余友李公擇少時¶
讀書於廬山五老峯下白石庵之僧舎公擇旣去而山¶
中之人思之指其所居爲李氏山房藏書凡九千餘卷¶
<pb:KR4d0079_SBCK_053-6b>¶
(公有約公擇飲詩先生生長康廬山山中讀書三十年/舊聞飲水師顔淵不知治劇乃所便偷兒夜探赤白圎)¶
(奮髯怱逢朱子元半年羣盗/誅七百誰信家書藏九千)公擇既已渉其流探其源¶
採剥其華實而咀嚼其膏味以爲已有發於文詞見於¶
行事以聞名於當丗矣而書固自如也未甞少損將以¶
遺來者供其無窮之求而各足其才分之所當得是以¶
不藏於家而藏於其故所居之僧舎此仁者之心也余¶
旣衰且病無所用於丗惟得數年之間盡讀其所未見¶
之書(後漢黄香傳云香&KR0004;除郎元和元年/粛宗詔香詣東觀讀所未嘗見書)而廬山固所¶
願游而不得者蓋將老焉盡發公擇之藏拾其餘棄以¶
自&KR0024;庻有益乎而公擇求余文以爲記乃爲一言使來¶
者知昔之君子見書之難而今之學者有書而不讀爲¶
可惜也　︻經進東坡文集事略卷第五十三¶
