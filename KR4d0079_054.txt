# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:03.119156
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0478-054經進東坡文集事略-卷第五十四.
<pb:KR4d0079_SBCK_054-1a>¶
經　進東坡文集事略卷第五十四¶
　　　迪功郎新紹興府嵊縣主薄臣郎　曄　上進¶
　　記¶
　　　　鹽官大悲閣記　成都大悲閣記¶
　　　　勝相藏經記　勝相院記¶
　　　　黄州安國寺記　四菩薩閣記¶
　　　　淨因院畫記¶
　　　鹽官大悲閣記¶
羊豕以爲羞五味以爲和秫稻以爲酒麴蘖以作之天¶
下之所同也其材同其水火之齊均其寒煖燥濕之&KR0049;¶
一也而二人爲之則美惡不齊豈其所以美者不可以¶
數取歟然古之爲方者未嘗遺數也能者即數以得其¶
<pb:KR4d0079_SBCK_054-1b>¶
妙不能者循數以得其略其岀一也有能有不能而精¶
粗見焉人見其一也則求精於數外而棄迹以逐妙曰¶
我知酒食之所以羙也而略其分齊捨其度數以爲不¶
在是也而一以意造則其不爲人之所嘔棄者寡矣今¶
吾學者之病亦然天文地理音樂律歷宫廟服器冠昏¶
喪紀之法春秋之所去取禮之所可刑之所禁歷代之¶
所以廢興與其人之賢不肖此學者之所冝盡力也曰¶
是皆不足學學其不可傳於口而載於書者子夏曰日¶
知其所亡月無忘其所能可謂好學也巳古之學者其¶
所亡與其所能可以一二數而日月見也如今世之學¶
其所亡者果何物而所能者果何事歟孔子曰吾嘗終¶
日不食終夜不寢以思無益不如學也由是觀之廢學¶
<pb:KR4d0079_SBCK_054-2a>¶
而徒思者孔子之所禁而今世之所上也(烏臺詩話云/熈寜八年軾)¶
(知徐州自有杭州&KR0101;官縣安&KR0038;寺相識僧居則請軾作/大悲閣記意謂舊日科場以賦耴人賦題所岀多関渉)¶
(天文地理礼楽律暦故斈者不敢不留意於此等亊今/来科場以大義耴人故斈者只務大言髙論而無实斈)¶
(以見朝廷改更科/場法度不便也)豈惟吾學者至於爲佛者亦然齋戒¶
持律講誦其書而崇飾塔廟此佛之所以日夜教人者¶
也而其徒或者以爲齋戒持律不如無心講誦其書不¶
如無言崇飾塔廟不如無爲其中無心其口無言其身¶
無爲則飽食㳺嬉而巳是爲大以欺佛者也杭州盬官¶
安國寺僧居則自九嵗出家十年而得惡疾且死自誓¶
於佛願持律終身且造千手千眼觀世音像而誦其名¶
千萬遍病巳而力不給則縮衣節口三十餘年銖積寸¶
累以迄于成其髙九仞爲大屋四重以居之而求文以¶
<pb:KR4d0079_SBCK_054-2b>¶
爲記余嘗以斯語告東南之士矣蓋僅有從者獨喜則¶
之勤苦從事於有爲篤志守節老而不衰異夫爲大以¶
欺佛者故爲記之且以風吾黨之士云¶
　　　成都大悲閣記¶
大悲者觀世音之變也觀丗音由聞而覺始於聞而能¶
無所聞始於無所聞而能無所不聞能無所聞雖無身¶
可也能無所不聞雖千萬億身可也而況於手與目乎¶
雖然非無身無以舉千萬億之衆非千萬億身無以示¶
無身之至故散而爲千萬億身聚而爲八萬四千母陁¶
羅臂八萬四千清淨寳目其道一爾昔吾嘗觀於此吾¶
頭髪不可勝數而身毛孔亦不可勝數牽一髪而頭爲¶
之動拔一毛而身爲之變然則髪皆吾頭而毛孔皆吾¶
<pb:KR4d0079_SBCK_054-3a>¶
身也彼皆吾頭而不能爲頭之用彼皆吾身而不能具¶
身之智則物有以亂之吾將使丗人左手運斤而右手¶
執削目數飛鴈而耳節鳴鼔首肯旁人而足識梯級雖¶
有智者有所不暇矣而况千手異執而千目各視乎吾¶
燕坐寂然心念凝黙湛然如大明鏡人&KR0017;鳥獸&KR0258;陳乎¶
吾前色聲香味交通乎吾躰心雖不起而物無不接必¶
有道耶千手之出千目之運雖未可得見而理則具矣¶
彼佛菩薩亦然雖一身不成二佛而一佛能變河沙諸¶
國非有他也觸而不亂至而能應理有必至而何獨疑¶
於大悲乎成都西南大都㑹也佛事最勝而大悲之像¶
未睹其傑有法師敏行者能讀内外教傳通其義欲以¶
如幻三昧爲一方首乃以大㫋檀作菩薩像端嚴妙麗¶
<pb:KR4d0079_SBCK_054-3b>¶
具慈愍性手臂錯出開合捧執指彈摩拊千態具備手¶
各有目無妄舉者復作大閣以覆菩薩雄偉壯峙工與¶
像稱都人作禮因敬生悟余㳺於四方二十餘年矣雖¶
未得歸而相見其處敏行使其徒法震乞文爲道其所¶
以然者且頌之曰吾&KR0026;世間人兩目兩手臂物至不能¶
應狂惑失所措其有欲應者顚倒作思慮思慮非眞實¶
無思無手目菩薩千手目與一手目同物至心亦至曽¶
不作思慮隨其所當應無不得其當引弓挾白羽劒盾¶
諸械器經卷及香華盂水青楊枝珊瑚大寳炬白拂諸¶
藤枝所遇無不執所執無有疑縁何得無疑以我無心¶
故&KR0002;猶有心者千手當千心一人而千心内自相攫攘¶
何暇能慮物千手無一心手手得其處稽首大悲尊願¶
<pb:KR4d0079_SBCK_054-4a>¶
具慈愍性手臂錯出開合捧執指彈摩拊千態具備手¶
各有目無妄舉者復作大閣以覆菩薩雄偉壯峙工與¶
像稱都人作禮因敬生悟余㳺於四方二十餘年矣雖¶
未得歸而相見其處敏行使其徒法震乞文爲道其所¶
以然者且頌之曰吾&KR0026;世間人兩目兩手臂物至不能¶
應狂惑失所措其有欲應者顚倒作思慮思慮非眞實¶
無思無手目菩薩千手目與一手目同物至心亦至曽¶
不作思慮隨其所當應無不得其當引弓挾白羽劒盾¶
諸械器經卷及香華盂水青楊枝珊瑚大寳炬白拂諸¶
藤枝所遇無不執所執無有疑縁何得無疑以我無心¶
故&KR0002;猶有心者千手當千心一人而千心内自相攫攘¶
何暇能慮物千手無一心手手得其處稽首大悲尊願¶
<pb:KR4d0079_SBCK_054-4b>¶
度一切衆皆證無心法皆具千手目¶
　　　勝相院藏經記¶
元豐三年嵗在庚申有大比丘惟簡號曰寳月修行如¶
幻三摩鉢提在蜀成都大聖慈寺故中和院賜名勝相¶
以無量寳黄金丹砂琉璃真珠旃檀衆香莊嚴佛語及¶
菩薩語作大寳藏湧起于海有大夭龍背&KR0018;而出及諸¶
小龍糾結環繞諸化菩薩及護法神鎭守其門天魔&KR0017;¶
神各執其物以禦不祥是諸衆寳及諸佛子光色声香¶
自相磨激璀璨芳郁玲瓏宛轉生出諸相變化無窮不¶
假言語自然顯見苦空無我無量妙義凡見聞者隨其¶
根性各有所得如衆飢人入於太倉雖未得食巳有飽¶
意又如病人逰於藥市聞衆藥香病自衰减更能取米¶
<pb:KR4d0079_SBCK_054-5a>¶
作無礙飯恣食取飽自然不飢又能取藥以療衆病病¶
有盡而藥無窮須&KR0119;之間無病可療以是因縁度無量¶
衆時見聞者皆爭捨施冨者出財壯者出力巧者出技¶
皆捨所愛及諸結習而作佛事求脫煩惱濁惡苦海有¶
一居士其先蜀人與是比丘有大因縁去國流浪在江¶
淮間聞是比丘作是佛事即欲隨衆舎所愛習周視其¶
身及其室廬求可舎者了無一物如焦榖芽如石女兒¶
(此二語出/維摩經)乃至無有毫髮可捨私自念言我今惟有無¶
始巳來結習口業妄言綺語論&KR0003;古今是非成敗以是¶
業故所岀言語猶如鍾磬黼黻文章恱可耳目如人善¶
博日勝日貧(僧惠洪冷齋夜話云舒/王在終山有客自/黃州來王曰東坡近日有何妙語客曰東坡)¶
(𪧐於臨泉亭醉夢而起作成都勝相三經記千余言㸃/定才一兩字有墨本適留船中王遣徙歩取而至時月)¶
<pb:KR4d0079_SBCK_054-5b>¶
(出東南林影在地王展讀於風簷喜見眉間曰子瞻人/中龍也然有一字未穩客曰願聞之王曰日勝日&KR0018;不)¶
(&KR0002;曰如人善博日勝日貧耳東坡聞之拊掌大𥬇亦以/王為知言據惠洪之說如此然公甞自書此記後云予)¶
(夜夢宝月索此文旣斍巳三鼔引紙信筆一揮而成元/豐三年九月十二日四鼓書仲虎尚書跋其後曰此先)¶
(祖文成日所書如人善博日勝日貧貧&KR0004;不作/&KR0018;字可見世所傳荆公亊為妄也符拜手書)自云是¶
巧不知是業今捨此業作寳藏偈願我今世作是偈巳¶
盡未來世永斷諸業塵縁妄想及事理障一切世間無¶
取無捨無憎無愛無可無不可時此居士稽首西望而¶
&KR0003;偈言曰¶
我㳺諸寳山見山不見寳巖谷及草木虎豹諸龍虵雖¶
知寳所在欲取不可得復有求寳者自言巳得寳見寳¶
不見山亦未得寳故譬如夢中人未甞知是夢旣知是¶
夢巳所夢即變滅見我不見夢因以我爲覺不知真覺¶
<pb:KR4d0079_SBCK_054-6a>¶
者覺夢兩無有我觀大寳藏如以蜜&KR0003;甜衆生未諭故¶
復以甜&KR0003;蜜甜蜜更相&KR0003;千劫無窮盡自蜜及甘蔗查¶
&KR0058;與橘柚&KR0003;甜而得酸以及鹹辛苦忽然反自味舌根¶
有甜相我爾黙自知不煩更相&KR0003;我今&KR0003;此偈於道亦¶
云逺如眼根自見是眼非我有當有無耳人聽此非舌¶
言於一彈指頃洗我千劫罪¶
　　　中和勝相院記¶
佛之道難成言之使人悲酸愁苦其始學之皆入山林¶
踐荆&KR0068;虵虺&KR0221;祼雪霜或刲割屠膾燔燒烹煑以&KR0079;飼¶
虎豹鳥烏蚊蚋無所不至茹苦含辛更百千萬億生而¶
後成其不能此者猶棄絶骨&KR0079;衣麻布食山木之實晝¶
日力作以給薪水糞除莫夜持膏火薰香事其師如生¶
<pb:KR4d0079_SBCK_054-6b>¶
務苦瘠其身自身口意莫不有禁其略十其詳無數終¶
身念之寢食見之如是僅可以稱沙門比丘雖名爲不¶
耕而食然其勞苦卑辱則過於農工逺矣計其利害非¶
僥倖小民之所樂今何其棄家毀服壞毛髪者之多也¶
意亦有所便歟寒耕暑耘官又召而役作之凡民之所¶
患苦者我皆免焉吾師之所謂戒者爲愚夫未達者設¶
也&KR0002;我何用是爲剟其患專取其利不如是而巳又愛¶
其名治其荒唐之說攝衣升坐問荅自&KR0002;謂之長老吾¶
嘗究其語矣大抵務爲不可知設械以應敵匿形以備¶
敗窘則推墮滉𣻌中不可捕捉如是而巳矣吾逰四方¶
見&KR0186;反覆折困之度其所從遁而逆閉其塗往往靣頸¶
發赤然業巳爲是道勢不得以惡聲相反則𥬇曰是外¶
<pb:KR4d0079_SBCK_054-7a>¶
道魔人也吾之於僧慢侮不信如此令寳月太師惟簡¶
乃以其所居院之本末求吾文爲記豈不謬哉然吾昔¶
者始逰成都見文雅大師惟度器宇落落可愛渾厚人¶
也能言唐末五代事傳記所不載者因是與之逰甚熟¶
惟簡則其同門友也其爲人精敏過人事佛齊衆謹嚴¶
如官府二僧皆吾之所愛而此院又有唐僖宗皇帝像¶
及其從官文武七十五人其奔走失國與其所以將亡¶
而不遂滅者旣足以感㮣太息(廣明元年黄巢䧟長安/僖宗趨鳯翔幸㒷元復)¶
(幸成都改元中和至四年李/克用等恢復長安車駕乃還)而畫又皆精妙冠丗有足¶
稱者故強爲記之始居此者京兆人廣寂大師希遜傳¶
六世至度與簡簡姓&KR0171;氏眉山人吾逺宗子也今主是¶
院而度亡矣¶
<pb:KR4d0079_SBCK_054-7b>¶
¶
　　　黄州安國寺記¶
元豐二年十二月余自呉興守得罪上不忍誅以爲黄¶
州團練副使使思過而自新焉其明年二月至黄舎館¶
粗定衣食稍給閉門却掃収召魂魄退伏思念求所以¶
自新之方反觀從來舉意動作皆不中道非獨今以得¶
罪者也欲新其一恐失其二觸𩔖而求之有不可者於¶
是喟然歎曰道不足以御氣性不足以勝習不鋤其本¶
而耘其末今雖改之後必復作盍歸誠佛僧求一洗之¶
得城南精舎曰安國寺有茂林脩竹陂池亭榭間三日¶
&KR0186;往焚香黙坐深自省察則物我相忘身心皆空求罪¶
垢所從生而不可得一念清淨染汙自落表裏翛然無¶
<pb:KR4d0079_SBCK_054-8a>¶
所附麗私竊樂之旦往而暮還者五年於此矣寺僧曰¶
繼連爲僧首七年得賜衣又七年當賜號欲謝去其後¶
與父老相率留之連𥬇曰知足不辱知止不殆卒謝去¶
余是以媿其人七年余將有臨汝之行(元豊七年甲子/三月公自黄州)¶
(量移/汝州)連曰寺未有記具石請記之余不得辭寺立於僞¶
唐保大二年始各護國嘉祐八年賜今名堂宇齋閣連¶
皆易新之嚴麗深穩恱可人意至者忘歸嵗正月男女¶
萬人㑹庭中飲食作樂且祠瘟神江淮舊俗也四月六¶
日汝州團練副使眉山蘇軾記¶
　　　四菩薩閣記¶
始吾先君於物無所好燕居如齋言𥬇有時顧常𥊏畫¶
弟子門人無以恱之則爭致其所嗜庻幾一解其顔故¶
<pb:KR4d0079_SBCK_054-8b>¶
雖爲布衣而致畫與公卿等長安有故藏經龕唐明皇¶
帝所建其門四達八板皆呉道子畫陽爲菩薩隂爲天¶
王凡十有六軀廣明之亂(僖宗乾符六年改元廣明/時黄巢䧟兩京天下大乱)爲¶
賊所焚有僧忘其名於兵火中抜其四板以逃旣重不¶
可&KR0018;又迫於賊恐不能皆全遂竅其兩板以受荷西奔¶
於&KR0302;而&KR0009;死於烏牙之僧舎板留於是百八十年矣客¶
有以錢十萬得之以示軾者軾歸其直而取之以獻諸¶
先君先君之所嗜百有餘品一旦以是四板爲甲治平¶
四年先君没於京師軾自汴入淮泝于江載是四板以¶
歸旣免䘮所嘗與往來浮屠人惟簡誦其師之言敎軾¶
爲先君捨施必所甚愛與所不忍捨者軾用其&KR0003;思先¶
君之所甚愛軾之所不忍捨者莫若是板故遂以與之¶
<pb:KR4d0079_SBCK_054-9a>¶
且告之曰此明皇帝之所不能守而焚於賊者也而况¶
於余乎余視天下之蓄此者多矣有能及三丗者乎其¶
始求之&KR0002;不及旣得惟恐失之而其子孫不以昜衣食¶
者鮮矣余惟自度不能長守此也是以與子子將何以¶
守之簡曰吾以身守之吾眼可霍吾足可斮吾畫不可¶
奪若是足以守之歟軾曰未也足以終子之丗而巳簡¶
曰吾又盟於佛而以&KR0017;守之凡取是者與凡以是予人¶
者其罪如律&KR0002;是足以守之歟軾曰未也丗有無佛而¶
蔑&KR0017;者然則何以守之曰軾之以是予子者凡以爲先¶
君捨也天下豈有無父之人歟其誰忍取之&KR0002;其聞是¶
而不悛不惟一觀而巳將必取之然後爲快則其人之¶
賢愚與廣明之焚此者一也全其子孫難矣而况能乆¶
<pb:KR4d0079_SBCK_054-9b>¶
有此乎且夫不可取者存乎子取不取者存乎人子勉¶
之矣爲子之不可取者而巳又何知焉旣以予簡簡以¶
錢百萬度爲大閣以藏之且畫先君像其上軾助錢二¶
十之一期以明年冬閣成熈寜元年十月二十六日記¶
　　　淨因院𦘕記¶
余嘗論𦘕以爲人禽宫室器用皆有常形至於山石竹¶
木水波煙雲雖無常形而有常理常形之失人皆知之¶
常理之不當雖暁𦘕者有不知故凡可以欺世而取名¶
者必託於無常形者也雖然常形之失止於所失而不¶
能病其全&KR0002;常理之不當則舉廢之矣以其形之無常¶
是以其理不可不謹也丗之工人或能曲盡其形而至¶
於其理非髙人逸才不能辨與可之於竹石枯木真可¶
<pb:KR4d0079_SBCK_054-10a>¶
謂得其理者矣如是而生如是而死如是而攣拳瘠蹙¶
如是而條逹遂茂根莖節葉牙角脉縷千變萬化未始¶
相襲而各當其處合於天造厭於人意盖逹士之所寓¶
也歟昔嵗常𦘕兩叢竹於淨因之方丈其後出守陵陽¶
而西也余與之偕别長老道臻師又𦘕兩竹梢一枯木¶
於其東齋臻方治四壁於法堂而請於與可與可旣許¶
之矣故余并爲記之必有明於理而深觀之者然後知¶
余言之不妄¶
經　進東坡文集事略卷第五十四¶
