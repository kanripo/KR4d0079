# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:02.830654
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0478-047經進東坡文集事略-卷第四十七.
<pb:KR4d0079_SBCK_047-1a>¶
經　進東坡文集事略卷第四十七¶
　　　迪功郎新紹興府嵊縣主簿臣郎¶
　　書¶
　　　　荅毛滂書　荅李端叔書¶
　　　　荅李昭玘書　荅俞括書¶
　　　　荅張嘉文書　上韓魏公葬董傳書¶
　　　荅毛滂書(滂字澤民元祐中公守錢塘澤民爲/法曹掾公以衆人遇之秩滿辝去是)¶
(夕宴客有&KR0084;贈别小詞卒章云今夜山城/睿断魂分付潮𢌞去公问誰所作或以毛)¶
(法曹對公語坐客曰郡僚有詞人而不及/知軾之罪也翼日折簡追回留連数月毎)¶
(預文酒之㑹澤民因此得名葛常之韻語/陽秋云東坡書奬与後進有一言之善則)¶
(極口褒賞使其有聞於丗而後巳故受其/奬拂者亦踴躍自勉楽於修進而終爲令)¶
(&KR0002;東坡者其有功於斯/文哉其有功於斯人哉)¶
<pb:KR4d0079_SBCK_047-1b>¶
軾啓比日酷暑不審起居何如頃承示長牋及詩文一¶
軸日欲裁謝因循至今悚息悚息今時爲文者至多可¶
喜者亦衆然求如足下閑暇自得清美可口者實少也¶
敬佩厚賜不敢獨饗當出之知者丗間惟名實不可欺¶
文章如金玉各有定價先後進相汲引因其言以信於¶
丗則有之矣至其品目髙下盖付之衆口決非一夫所¶
能抑&KR0045;軾於黄魯直張文潜軰数子特先識之耳始誦¶
其文盖疑信者相半乆乃自定翕然稱之軾豈能爲之¶
䡖重哉非獨軾如此雖向之前軰亦不過如此也而况¶
外物之進退此在造物者非軾事辱貺之重不敢不尽¶
氶不乆出都尚得一見否¶
　　　荅李端叔書(名之儀少登科元右中爲宻院編/修官能詩善属文工扵尺牘東坡)¶
<pb:KR4d0079_SBCK_047-2a>¶
(嘗謂得發/遣三昧)¶
軾頓首再拜聞足下名乆矣又於相識處往往見所作¶
詩文雖不多亦足以髣髴其爲人矣㝷常不通書問怠¶
慢之罪猶可闊略及足下斬然在疚亦不能以一字奉¶
慰舎弟子由至先蒙惠書又復&KR0180;不即荅頑鈍廢禮一¶
至於此而足下終不棄絶遞中再辱手書待遇益隆覧¶
之靣熱汗下也足下才髙識明不應輕許與人得非用¶
黄魯直秦太虚軰語真以爲然邪不肖爲人所憎而二¶
子獨喜見譽如人嗜昌歜羊&KR0037;(文王嗜昌歜/曽晳嗜羊&KR0037;)未易詰其¶
所以然者以二子爲妄則不可遂欲以移之衆口又大¶
不可也軾少年時讀書作文專爲應㪯而巳旣及進士¶
第貪得不巳又㪯制策其實何所有而其科號爲直言¶
<pb:KR4d0079_SBCK_047-2b>¶
極諫故毎紛然誦&KR0003;古今考論是非以應其名耳人苦¶
不自知旣以此得因以爲實能之故譊譊至今坐此得¶
罪幾死所謂斉虜以口舌得官(娄敬傳云髙帝使敬使/匈奴還言不可擊是时)¶
(漢兵業巳行上怒罵敬曰斉虜以口/舌得官迺妄言沮吾軍械繫敬廣武)真可𥬇也然丗人¶
遂以軾爲欲立異同則過矣妄論利害攙&KR0003;得失此正¶
制科人習氣譬之候蟲時鳥自鳴自巳何足爲損益軾¶
毎怪時人待軾過重而足下又復稱&KR0003;如此愈非其實¶
得罪以來深自閉塞扁舟草屦放浪山水間與樵漁&KR0258;¶
處往往爲醉人所推罵&KR0186;自喜漸不爲人識平生親友¶
無一字見及有書與之亦不荅自幸庶幾免矣足下又¶
復創相推與甚非所望木有癭石有暈犀有通以取妍¶
於人皆物之病也讁居無事黙自&KR0026;省回視三十年以¶
<pb:KR4d0079_SBCK_047-3a>¶
來所爲多其病者足下所見皆故我非今我也無乃聞其¶
聲不考其情取其華而遺其實乎抑將又有取於此也¶
此事非相見不能盡自得罪後不敢作文字此書雖非¶
文然信筆書意不覺累幅亦不須示人必喻此意歳行¶
盡寒苦惟萬萬節哀強食不次¶
　　　荅李昭玘書¶
軾啓向得王子中兄弟書具道足下毎相見語&KR0186;見及¶
意相予甚厚即欲作書以道區區又念方以罪垢廢放¶
平生不相識而相向如此此人必有以不肖欺左右者¶
輒思所以得罪正坐名過實耳年大以來平日所好惡¶
憂畏皆衰矣獨畏過實之名如畏虎也以此未敢相聞¶
今𫉬來書累幅首尾句句皆所畏者謹再拜辭避不敢¶
<pb:KR4d0079_SBCK_047-3b>¶
當然少年好文字雖自不能工喜誦他人之一者今雖¶
老餘習尚在得所示書反復不知厭所稱道雖不然然¶
觀其筆𫝑俯仰亦足以粗得足下爲人之一二也幸甚¶
幸甚比日履兹春和起居何似軾蒙庇粗遣毎念處丗¶
窮困所向輒值墻谷無一遂者獨於文人勝士多獲所¶
欲如黄庭堅魯直晁&KR0024;之無咎秦觀太虚張耒文潜之¶
流皆丗未之知而軾獨先知之今足下又不見鄙欲相¶
從游豈造物者專欲以此樂見厚也耶然此數子者挾¶
其有餘之資而騖於無涯之知必極其所如往而後巳¶
則亦將安所歸宿哉惟明者念有以反之魯直旣䘮妻¶
絶嗜好&KR0188;食飲水此最勇決舎弟子由亦云學道三十¶
餘年今始粗聞道考其言行則信與昔者有間矣獨軾¶
<pb:KR4d0079_SBCK_047-4a>¶
倀倀焉未有所得也徐守莘老每有書來亦以此見教¶
想時相從有以發明王子中兄弟得相依甚幸子敏雖¶
失解乃得乆處左右想遂磨&KR0355;成其妙質也徐州城外¶
有王陵母劉子政二墳向欲爲作祠堂竟不暇此爲遺¶
恨近以告莘老不知有意作否&KR0002;果作當有記文莘老¶
&KR0002;不自作者足下當爲作也無由面言臨書惘惘惟順¶
時自愛謹奉手啓爲謝不宣軾再拜¶
　　　荅俞括書(括字資深嘗/爲䖍州守)¶
軾頓首再拜資深使君閤下前日辱寵訪示長牋及詩¶
文一軸伏讀累日廢卷拊掌有起予之歎孔子曰辭逹¶
而巳矣物固有是理患不知之知之患不能逹之於口¶
與手辭者逹是而巳矣文人之盛莫&KR0002;近丗然私所欽¶
<pb:KR4d0079_SBCK_047-4b>¶
慕者獨陸宣公一人家有宣公奏議善本頃侍講讀繕¶
冩奏御(公嘗有乞校正陸宣公奏議進御奏狀其末云/臣等欲取奏議稍加校正繕冩進呈願/陛下)¶
(置之坐隅如見贄面反覆熟讀如與䞇/言必能發聖性之髙明成治功於歳月)區區之忠自謂¶
庻幾於孟軻之欽王且欲舉天下家藏此方人挾此術¶
以待丗之病者此仁人君子至情也今覽所示議論自¶
東漢巳下十篇皆欲酌古以御今有意乎濟丗之實用¶
此正平生所望於朋友與凡學道之君子也然去歳在¶
都下見一醫工頗藝而窮&KR0099;然謂僕曰人所以服藥端¶
爲病耳&KR0002;欲以適口則莫&KR0002;芻豢何以藥爲今孫氏劉¶
氏皆以藥顯然孫氏蘄於治病而不擇&KR0372;苦而劉氏專¶
務適口病者宜安所去取而劉氏冨倍孫氏此何理也¶
使君爲此文恐未必售於丗售與不售豈吾儕所當掛¶
<pb:KR4d0079_SBCK_047-5a>¶
口哉聊以發一𥬇耳宣公奏議有一表謾以奉呈不須¶
示人也餘俟面謝目昏自書草草不罪¶
　　　荅張嘉文書¶
乆不奉書過辱不遺逺枉教尺具審起居佳勝感慰交¶
集著述想日益冨示諭治春秋學此學者本務又何疑¶
焉此書自有妙用學者罕能領㑹多求之繩約中乃近¶
法家者流苛細繳繞竟亦何用惟丘明識其妙用然不¶
肯盡談微見端兆欲使學者自見之故僕以爲難蓋嘗¶
悔少作矣未敢輕論也凡人爲文至老多有所悔僕嘗¶
悔其少作矣然著成一家之言則不容有所悔當且博¶
觀而約取如冨人之築大第儲其材用旣足而後成之¶
然後爲得也愚意如此不知是否夜寒筆凍眼昏不罪¶
<pb:KR4d0079_SBCK_047-5b>¶
草草¶
　　　上韓公乞葬董傳書(傳字至和洛陽人有詩名/於時嘗在鳯翔與東坡游)¶
軾再拜近得秦中故人書報進士董傳三月中病死軾¶
往歳官岐下始識傳至今七八年知之熟矣其爲人不¶
通暁丗事然酷嗜讀書其文字蕭然有出塵之姿至詩¶
與楚詞則求之於丗可與傳比者不過數人此固不待¶
軾言公自知之然傳嘗望公不爲力致一官軾私心以¶
爲公非有所愛也知傳所禀賦至薄不任官耳今年正¶
月軾過岐下而傳居䘮二曲使人問訊其家而傳徑至¶
長安見軾於傳舎道其飢寒窮苦之狀以爲幾死者數¶
矣頼公而存又且薦我於朝(韓魏公鎮長安傳有詩云/古來風義遺材少近丗公)¶
(卿薦主稀韓方/舉之傳已亡矣)吾平生無妻近有彭駕部者聞公薦我¶
<pb:KR4d0079_SBCK_047-6a>¶
許嫁我其妹(公和傳留别詩有眼乱行看擇/婿車之句盖謂其方議親也)&KR0002;免䘮得¶
一官又且有妻不虚作一丗人皆公之賜軾既爲傳喜¶
且私&KR0104;之此二事生人之常理而在傳則爲非常之福¶
恐不能就今傳果死悲夫書生之窮薄至於如此其極¶
邪夫傳之之器固不通於丗用然譬之象犀珠玉雖無¶
&KR0024;於飢寒要不可使在塗泥中此公所以終薦傳也今¶
父子暴骨僧寺中孀母弱弟自謀口腹不暇決不能葬¶
軾與之故舊在京師者数人相與出錢賻其家而氣力¶
微薄不能有所濟甚可憫𥬇公&KR0002;猶憐之不敢望其他¶
度可以葬傳者足矣陳繹斈士當往涇州而宋迪度支¶
在岐下公&KR0002;有以賜之軾且歛衆人之賻并以予陳而¶
致之宋使葬之有餘以予其家傳平生所爲文當使人¶
<pb:KR4d0079_SBCK_047-6b>¶
就其家取之&KR0002;獲當献諸公干冒左右無任戰越¶
經進東坡文集事略卷第四十七¶
