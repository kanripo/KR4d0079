# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:00.785160
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0478-005經進東坡文集事略-卷第五.
<pb:KR4d0079_SBCK_005-1a>¶
經進東坡文集事略卷第五¶
　　　迪功郎新紹興府&KR0792;縣主簿臣郎　曄　上進¶
　　進論¶
　　　　秦皇論　漢髙論¶
　　　　魏武論　伊尹論¶
　　　　周公論¶
　　　秦皇論¶
昔者生民之&KR0004;不知所以養生之具擊&KR0366;挽裂與禽獸¶
爭一旦之命惴惴焉朝不謀夕憂死之不給是故巧詐¶
不生而民無知然聖人惡其無别而憂其無以生也是¶
以作爲器用耒耜弓失舟車罔&KR0328;之𩔖莫不備至使民¶
樂生便利役御萬物而適其情而民始有以極其口腹¶
<pb:KR4d0079_SBCK_005-1b>¶
耳目之欲器利用便而巧詐生求得欲從而心志廣聖¶
人又憂其桀猾變詐而難治也是故制禮以反其&KR0004;禮¶
者所以反本復始也聖人非不知箕踞而坐不揖而食¶
便於人情而適於四體之安也將必使之習爲迂闊難¶
行之節寛衣愽帶佩玉履舄所以回翔容與而不可以¶
馳驟上自朝廷而下至於民其所以視聽其耳目者莫¶
不近於迂闊其衣以黼黻文章其食以籩豆簠簋其耕¶
以井田其進取選舉以學校其治民以諸侯嫁娶死䘮¶
莫不有法嚴之以&KR0017;神而重之以四時所以使民自尊¶
而不輕爲姦故曰禮之近於人情者非其至也周公孔¶
子所以區區於升降揖遜之間丁寜反覆而不敢失墜¶
者丗俗之所謂迂闊而不知夫聖人之權固在於此也¶
<pb:KR4d0079_SBCK_005-2a>¶
自五帝三代相承而不敢破至秦有天下始皇帝以詐¶
力而并諸侯自以爲智術之有餘而禹湯文武之不知¶
出此也於是廢諸侯破井田凡所以治天下者一切出¶
於便利而不耻於無禮決壞聖人之藩牆而以利器明¶
示天下(老子云國之利/器不可以示人)故自秦以來天下惟知所以求¶
生避死之具而以禮者爲無用贅疣之物何者其意以¶
爲生之無事乎禮也苟生之無事乎禮則凡可以得生¶
者無不爲矣嗚呼此秦之禍所以至今而未息歟昔者¶
始有書契以科斗爲文而其後始有規矩摹畫之迹蓋¶
今所謂大小篆者至秦而更以𨽻(帝王世紀日蒼頡取/象鳥跡始作文字字)¶
(源日髙陽作科斗書書斷日大篆者周宣王太史史籕/所作小篆者秦相李斯所作又云𨽻書者秦下邽人程)¶
(邈所作邈字元岑始爲縣獄吏得罪始皇幽繫雲陽獄/中覃思十年益小篆方圓而爲𨽻書三千字奏之始皇)¶
<pb:KR4d0079_SBCK_005-2b>¶
(善之用爲御史以奏事煩多篆家難/成書乃用𨽻書爲𨽻人佐書故日𨽻)其後日以變革貴¶
於速成而從其易又創爲紙以易簡䇿(後漢蔡倫傳自古/書契/多編以竹)¶
(簡其用縑帛者謂之紙縑貴而簡重並不便於人倫乃/造意用木膚麻頭及幣布魚網以爲紙元興元年上之)¶
(和帝善其能自/是天下莫不用)是以天下簿書符檄繁多委壓而吏不¶
能究奸人有以措其手足如今丗而尚用古之篆書簡¶
䇿則雖欲繁多其𫝑無由由此觀之則凡所以便利天¶
下者是開詐僞之端也嗟夫秦旣不可及矣而後之君¶
子欲治天下而惟利便之求則是引民而日趍於詐也¶
悲夫¶
　　　漢髙帝論¶
有進說於君者因其君之資而爲之說則用力寡矣人¶
惟好善而求名是故仁義可以誘而進不義可以刼而¶
<pb:KR4d0079_SBCK_005-3a>¶
# SB1_0954-130.png
# page missing
<pb:KR4d0079_SBCK_005-4a>¶
髙帝最易曉者苟有以當其心彼無所不從盍亦告之¶
以吕后太子從帝起於布衣以至於定天下天下望以¶
爲君雖不肖而大臣心欲之如百歳後誰肯北面事戚¶
&KR0078;子乎所謂愛之者祗以禍之嗟夫無有以奚齊卓子¶
之所以死爲髙帝言之者歟(國語晉獻公聽驪&KR0078;之䜛/殺太子申生又譛二公子)¶
(皆出奔乃立奚齊獻公卒里克殺奚齊/荀息立卓子而輔之里克又殺卓子)叔孫通之徒不¶
足以知天下之大計獨有廢嫡立庻之說而欲持此以¶
&KR0077;之此固髙帝之所輕爲也人固有所不平使如意爲¶
天子惠帝爲臣絳灌之徒圜視而起如意安得而有之¶
孰與其全安而不失爲王之利也如意之爲王而不免¶
於死則亦髙帝之過矣不少抑逺之以泄吕后不平之¶
氣而又厚封焉(髙帝九年封如意/爲越王王趙國)其爲計不巳踈乎或¶
<pb:KR4d0079_SBCK_005-4b>¶
曰吕后強悍髙帝恐其爲變故欲立趙王此又不然自¶
髙帝之時而言之計吕后之年當死於惠帝之手吕后¶
雖悍亦不忍奪之其子以與姪惠帝旣死而吕后始有¶
邪謀此出於無聊耳而髙帝安得逆知之且夫事君者¶
不能使其心知其所以然而樂從吾說而欲以𫝑奪之¶
亦巳危矣如留侯之計髙帝顧戚&KR0078;悲歌而不忍(留侯/傳云)¶
(上旣見四人從太子召戚夫人指視日我欲易之彼四/人爲之輔羽翼已成難動矣上自爲楚歌戚夫人欷戯)¶
(流/涕)特以其𫝑不得不從是以區區猶欲爲趙王計使周¶
昌相之此其心猶未悟以爲一強項之周昌足以抗吕¶
后而捍趙王不知周昌激其怒而速之死耳(周昌傳云/趙王年十)¶
(歳髙祖憂萬歳之後不全也乃用趙堯計拜昌爲趙相/髙祖崩太后使使召趙王昌令王稱疾不行使者三反)¶
(太后怒召昌至罵日爾不知我之怨戚氏乎而不遣/趙王昌旣至復召趙王王果來至長安月餘鴆殺之)古¶
<pb:KR4d0079_SBCK_005-5a>¶
之善原人情而深識天下之𫝑者無如髙帝然至此而¶
惑亦無有以告之者悲夫¶
　　　魏武帝論¶
丗之所謂智者知天下之利害而審乎計之得失如斯¶
而已矣此其爲智猶有所窮惟見天下之利而爲之惟¶
其害而不爲則是有時而窮焉亦不能盡天下之利古¶
之所謂大智者知天下利害得失之計而權之以人是¶
故有所犯天下之至危而卒以成大功者此以其人權¶
之輕敵者敗重敵者無成功何者天下未嘗有百全之¶
利也舉事而待其百全則必有所格是故知吾之所以¶
勝人而人不知其所以勝我者天下莫能敵之昔者晉¶
荀息知虢公必不能用宫之竒(左傳僖公二年晉荀息/請假道於虞以伐虢公)¶
<pb:KR4d0079_SBCK_005-5b>¶
(日宮之竒存焉對日宫之竒之爲人也懦而不能強諫/且少長於君君暱之雖諌將不聽乃使苟息假道於虞)¶
(虞公許之宫之竒/諌果不聽遂起師)齊鮑叔知魯君必不能用施伯(國語/齊鮑)¶
(叔說威公請管仲於魯威公日施伯魯之謀臣也知吾/將用之必不予我鮑子對日使人請諸魯日寡君有不)¶
(令之臣在君之國欲以戮之於羣臣故請之則予我矣/威公使請諸魯如鮑叔之言莊公以問施伯施伯對日)¶
(此非欲戮之也欲用其政也請殺而以其屍授之莊公/將殺管仲齊使者日寡君欲以親爲戮請生之於是莊)¶
(公使束縳管/仲以予齊使)薛公知黥布必不出上䇿(黥布傳云薛公/旣畫三計上日)¶
(是計將安出薛公日岀下計上日胡爲廢上計而出下/計薛公日布故驪山之徒也致萬乗之主此皆爲身不)¶
(顧後爲百姓萬丗慮者也故岀下計/上日善及布出兵果如薛公揣之)此三者皆危道也¶
而直犯之彼不知用其所長又不知出吾之所忌是故¶
可以冒害而就利自三代之亡天下以詐力相并其道¶
術政教無以相過而能者得之當漢氏之衰豪傑並起¶
而圖天下二𡊮董吕(謂𡊮紹𡊮術/董卓吕布也)爭爲強暴而孫權劉¶
<pb:KR4d0079_SBCK_005-6a>¶
備又以區區於一隅其用兵制勝固不足以敵曹氏然¶
天下終於分裂訖魏之世而不能一蓋嘗試論之魏武¶
長於料事而不長於料人是故有所重發而䘮其功有¶
所輕爲而至於敗劉備有蓋世之才而無應卒之機方¶
其新破劉璋蜀人未附一日而四五驚斬之不能禁釋¶
此時不取而其後遂至於不敢加兵者終其身(三國志/劉曄傳)¶
(太祖征張魯旣至漢中乏食欲還曄進日劉備人傑也/有度而遲得蜀日淺蜀人未恃也今破漢中蜀人震恐)¶
(其𫝑自傾以公之神明因其傾而壓之無不克也太祖/不從居七日蜀降者&KR0003;蜀中一日數十驚備雖斬之而)¶
(不能安也太祖問曄日今尚可擊不曄日今已小/定未可擊也大軍遂還故終太祖之世竟不伐蜀)孫權¶
勇而有謀此不可以聲𫝑恐喝取也帝不用中原之長¶
而與之爭於舟楫之間一日一夜行三百里以爭利犯¶
此二敗以攻孫權是以䘮師於赤壁以成呉之強(三國/志蜀)¶
<pb:KR4d0079_SBCK_005-6b>¶
(先主傳云曹公以江陵有軍實恐先主據之乃釋輜重/輕軍到襄陽聞先主巳過曹公將精&KR0016;五千急追之一)¶
(日一夜行三百餘里先主到夏口遣諸葛亮自結於孫/權權遣周瑜程普等水軍數萬與曹公戰于赤壁大破)¶
(之焚其舟船/曹公引歸)且夫劉備可以急取而不可以緩圖方其¶
危疑之間卷甲而趍之雖兵法之所忌(孫子軍爭篇日/百里而爭利則)¶
(擒三將軍五十里而/爭利則蹶上將軍)可以得志孫權者可以計取而不¶
可以𫝑破也而欲以荆州新附之卒乗勝而取之(時魏/武新)¶
(破荆/州)彼非不知其難特欲僥倖於權之不敢抗也此用¶
之於新造之蜀乃可以逞故夫魏武重發於劉備而䘮¶
其功輕爲於孫權而至於敗此不亦長於料事而不長¶
於料人之過歟嗟夫事之利害計之得失天下之能者¶
舉知之知之而不能權之以人則亦紛紛焉或勝或&KR0018;¶
爭爲雄強而未見其能一也¶
<pb:KR4d0079_SBCK_005-7a>¶
　　　伊尹論(三山林之竒解孟子人有不爲也而後/可以有爲日東坡伊尹論蓋本諸此)¶
辦天下之大事者有天下之大節者也立天下之大節¶
者狹天下者也夫以天下之大而不足以動其心則天¶
下之大節有不足立而大事有不足辦者矣今夫匹夫¶
匹婦皆知㓗廉忠信之爲美也使其果㓗廉而忠信則¶
其智慮未始不如王公大人之能也惟其所爭者止於¶
簞食豆羹而簞食豆羮足以動其心則冝其智慮之不¶
出乎此也簞食豆羹非其道不取則一郷之人莫敢以¶
不正犯之矣一郷之人莫敢以不正犯之而不能辦一¶
郷之事者未之有也推此而上其不取者愈大則其所¶
辦者愈逺矣遜天下與遜簞食豆羹無以異也治天下¶
與治一郷亦無以異也然而不能者有所蔽也天下之¶
<pb:KR4d0079_SBCK_005-7b>¶
冨是簞食豆羮之積也天下之大是一郷之推也非千¶
金之子不能運千金之資販夫販婦得一金而不知其¶
所措非智不&KR0002;所居之卑也孟子曰伊尹耕於有莘之¶
野非其道也非其義也雖禄之天下弗受也夫天下不¶
能動其心是故其才全以其全才而制天下是故臨大¶
事而不亂古之君子必有髙丗之行非苟求爲異而巳¶
卿相之位千金之冨有所不屑將以自廣其心使窮逹¶
利害不能爲之芥蔕以全其才而欲有所爲耳後之君¶
子蓋亦嘗有其志矣得失亂其中而榮辱奪其外是以¶
役役至於老死而不暇亦足悲矣孔子叙書至於舜禹¶
臯陶相遜之際蓋未嘗不太息也夫以朝廷之尊而行¶
匹夫之遜孔子安取哉取其不汲汲於富貴有以大服¶
<pb:KR4d0079_SBCK_005-8a>¶
天下之心焉耳夫太甲之廢天下未嘗有是而伊尹始¶
行之天下不以爲驚以臣放君天下不以爲&KR0427;旣放而¶
復立太甲不以爲專何則其素所不屑者足以取信於¶
天下也彼其視天下眇然不足以動其心而豈忍以廢¶
放其君求利也哉後之君子蹈常而習故惴惴焉懼不¶
免於天下一爲希闊之行則天下羣起而誚之不知求¶
其素而以爲古今之變時有所不可者亦巳過矣夫¶
　　　周公論¶
論周公者多異說何也周公居禮之變而處聖人之不¶
幸宜乎說者之異也凡周公之所爲亦不得巳而巳矣¶
&KR0002;得巳而不巳則周公安得而爲之成王㓜不能爲政¶
周公執其權以王命賞罰天下是周公不得巳者如此¶
<pb:KR4d0079_SBCK_005-8b>¶
而巳今儒者曰周公踐天子之位稱王而朝諸侯(記明/堂位)¶
(武王崩成王㓜弱周公踐天子之/位以治天下六年朝諸侯於明堂)則是豈不可以已耶¶
書曰周公位冢宰正百工羣叔流言又曰召公爲保周¶
公爲師相成王爲左右召公不說又曰周公曰王&KR0002;曰¶
則是周公未嘗踐天子之位而稱王也周公稱王則成¶
王宜何稱將亦稱王耶將不稱也不稱則是廢也稱王¶
則是二王也而周公將何以安之孔子曰必也正名乎¶
儒者之患患在於名實之不正故亦有以文王爲稱王¶
者(吏記周本紀云詩人道西伯蓋受命之/年稱王而斷虞芮之訟後十年而崩)是以聖人爲¶
後丗之&KR0427;君急於爲王者也天下雖亂有王者在而巳¶
自王雖聖人不能以服天下昔髙帝擊滅項籍統一四¶
海諸侯大臣相率而歸之然且辭以不德(髙紀五年追/斬項羽楚地)¶
<pb:KR4d0079_SBCK_005-9a>¶
(悉定於是諸侯王韓信等請上尊號漢王日寡人聞帝/者賢者有也虚言亡實之名非所取也今諸侯王皆推)¶
(髙寡人將何以處之哉諸侯王皆日大王德施四海居/帝位甚宜漢王日諸侯王幸以爲便於天下之民則可)¶
(矣於是即皇帝/位於汜水之陽)惟陳勝呉廣乃囂囂乎急於自王(張耳/陳餘)¶
(傳云陳渉至陳豪桀說渉爲王渉以問/兩人皆以爲不可聽不聽遂立爲王)而謂文王亦爲¶
之耶武王伐商師渡孟津㑹於牧野其所以稱先君之¶
命命於諸侯者蓋猶曰文考而巳至于武成旣巳柴望¶
告天百工奔走受命于周而後其稱曰我文考文王克¶
成厥勲由此觀之則是武王不敢一日妄尊其先君而¶
况於文王自王乎詩曰虞芮質厥成文王蹶厥生(緜詩/注云)¶
(質成也成平也蹶動也虞芮之君相與爭田乆而不平/乃相謂日西伯仁人也盍往質焉乃相與朝周入其境)¶
(則耕者遜畔行者遜路入其邑男女異路頒白不提挈/入其朝士遜爲大夫大夫遜爲卿二國之君感而相謂)¶
(日我等小人不可以履君子之庭乃相遜以其所爭田/爲間田而退又云虞芮之質平而文王動其緜緜民&KR0004;)¶
<pb:KR4d0079_SBCK_005-9b>¶
(生之道謂廣其/德而天業大)是亦追稱而巳矣史記曰嫗乎采𦬊歸¶
乎田成子(田敬仲元世家云田乞卒子常代立是爲田/成子常興監止相簡公欲去&KR0101;止遂復修釐)¶
(子之政以大斗岀貸以小斗収齊/人歌之日嫗乎采𦬊歸乎田成子)夫田常之時安知其¶
爲成子而稱之故凡以文王爲稱王者皆過也是資後¶
世之簒君而爲之藉也陳賈問於孟子曰周公使管蔡¶
監商管蔡以商叛知而使之是不仁不知是不智孟子¶
曰周公弟也管叔兄也周公之過不亦宜乎從孟子之¶
說則是周公未免於有過也夫管蔡之叛非逆也是其¶
智不足以深知周公而巳矣周公之誅非疾之也其𫝑¶
不得不誅也故管蔡非所謂大惡也兄弟之親而非有¶
大惡則其道不得不封管蔡之封武王之世也武王之¶
世未知有周公成王之事則管蔡何從而叛周公何從¶
<pb:KR4d0079_SBCK_005-10a>¶
而誅之故曰周公居禮之變而處聖人之不幸也¶
經進東坡文集事略卷第五¶
<pb:KR4d0079_SBCK_005-10b>¶
