# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.789077
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0478-024經進東坡文集事略-卷第二十四.
<pb:KR4d0079_SBCK_024-1a>¶
# ?
<pb:KR4d0079_SBCK_024-1b>¶
# ?
<pb:KR4d0079_SBCK_024-1b>¶
經進東坡文集事略卷第二十四¶
　　　迪功郎新紹興府&KR0792;縣主簿臣郎¶
　　萬言書¶
　　　上¶
　　　神宗皇帝(公嘗有杭州詔還乞郡狀云王安石/新得攻变易法度臣欲具論安石所)¶
(爲不可施行狀然未測/聖意待臣淺深/因上元有旨買嬁四千椀有司無狀虧減)¶
(市賈臣即上書論奏/神宗大喜即時施/行臣以此少知/神宗聖明能受盡言上)¶
(䟽六千餘言極論新法不便又於/哲宗/朝有辯試館職䇿問/劄子云臣事/神)¶
(宗蒙召對訪問退而上書数万言大抵皆/&KR0134;/神宗忠恕仁厚含垢納汙屈巳以&KR0073;)¶
(人公前後所/言皆謂此書)¶
熈寜四年二月　日殿中丞直史館判官告院&KR0096;開封¶
府推官臣蘇軾謹昧萬死上書　皇帝陛下臣近者不¶
<pb:KR4d0079_SBCK_024-2a>¶
度愚賤輒上封章言買燈事自知瀆犯天威罪在不赦¶
席藁私室(前漢呉王濞傳云呉楚兵既敗膠西王徒䟽/席藁飲水以謝太后言將就刑戮故席藁草)¶
以待斧龯之誅而側聽逾旬威命不至問之府司則買¶
燈之事尋巳停罷(公墓誌云公攝開封推官㑹上元有/旨市浙灯公密䟽舊例无有不宜以)¶
(玩好示人/即有旨罷)乃知　陛下不惟赦之又能聽之驚喜過望¶
以至感泣何者改過不吝從善如流此堯舜禹湯之所¶
勉強而力行秦漢以來之所絶無而僅有顧此買燈毫¶
髪之失豈能上累日月之明而　陛下飜然改命曽不¶
移刻則所謂智出天下而聽於至愚威加四海而屈於¶
匹夫臣今知　陛下可與爲堯舜可與爲湯武可與冨¶
民而措刑可與強兵而服戎虜矣有君如此其忍負之¶
惟當披露腹心&KR0162;棄肝腦盡力所至不知其他乃者臣¶
<pb:KR4d0079_SBCK_024-2b>¶
亦知天下之事有大於買燈者矣而獨區區以此爲失¶
者蓋未信而諫聖人不與交淺言深君子所戒(𢧐國䇿/馮忌㪯)¶
(服子之言曰交淺言深是亂也/客曰不然交淺言深是忠也)是以試論其小者而其¶
大者固將有待而後言今　陛下果赦而不誅則是旣¶
巳許之矣許而不言臣則有罪是以願終言之臣之所¶
欲言者三願　陛下結人心厚風俗有紀綱而巳人莫¶
不有所恃人臣恃　陛下之命故能役使小民恃　陛¶
下之法故能勝伏強暴至於人主所恃者誰與書曰予¶
臨兆民懔乎&KR0002;朽索之馭六馬言天下莫危於人主也¶
聚則爲君民散則爲仇讎聚散之間不容毫𨤲故天下¶
歸往謂之王人各有心謂之獨夫由此&KR0026;之人主之所¶
恃者人心而巳人心之於人主也如木之有根如燈之¶
<pb:KR4d0079_SBCK_024-3a>¶
有膏如魚之有水如農夫之有田如商賈之有財木無¶
根則槁燈無膏則滅魚無水則死農夫無田則飢商賈¶
無財則貧人主失人心則亡此理之必然不可逭之災¶
也其爲可畏從古以然苟非樂禍好狂輕易䘮志則孰¶
敢肆其胷臆輕犯人心昔子産焚載書以弭衆言(左傳/襄公)¶
(十年子孔當囯爲載書以位序听政辟大夫諸司門子/弗順欲誅之子産止之請爲之焚書子孔不可子産曰)¶
(衆怒難犯專欲難成不如焚書以/安衆乃焚於倉門之外衆而後定)賂伯石以安巨室(襄/公)¶
(三十年子産爲政有事伯石賂與之邑子太叔不可子/産曰鄭書有之曰安定囯家必大焉先姑先安大以待)¶
(其所㱕旣伯石懼而㱕邑卒与之杜預/注云伯石者公孫段也有亊謂欲使之)以爲衆怒難犯¶
專欲難成而子夏亦曰信而後勞其民未信則以爲厲¶
巳也惟商鞅變法不顧人言雖能驟至冨強亦以召怨¶
天下使其民知利而不知義見刑而不見德雖得天下¶
<pb:KR4d0079_SBCK_024-3b>¶
旋踵而亡至於其身亦卒不免&KR0018;罪出走而諸侯不納¶
車裂以徇而秦人莫哀(史記商鞅傳云鞅姓公孫氏衛/之諸庻孽公子也鞅說秦孝公)¶
(変法甘龍杜摯皆不欲鞅強辯卒定変法之令居五年/秦人冨強封鞅爲商君商君相秦十年宗室貴戚多怨)¶
(望者孝公卒太子立公子䖍之徒告商君欲反發吏捕/之商君亡去之魏魏人弗受旣而㱕之秦商君與其徒)¶
(属發邑兵反秦兵攻殺之/秦惠王車裂商君以狥)君臣之間豈願如此宋襄公¶
雖行仁義失衆而云(左傳僖公二十二年宋公及楚人/𢧐于泓不禽二毛不鼓不成列宋)¶
(師敗績明年公/卒傷於泓故也)田常雖不義得衆而強(史記田敬仲元/世家云田常相)¶
(簡公以大斗出貸以小斗收齊人/歌之曰嫗乎采𦬊㱕乎田成子)是以君子未論行事¶
之是非先觀衆心之向背謝安之用諸亘未必是而衆¶
之所樂則國以乂安(晉謝安傳云亘冲旣卒荆江二州/並缺物議以亘元勳望宜以授之)¶
(安以父子皆著大&KR0564;恐爲朝廷所疑又懼亘氏失職亘/石䖍復有[沔-丏+丐]陽之功慮其驍猛在形勝之地終或難制)¶
(乃以亘石民爲荆州改亘伊於中流石虔爲/豫州旣以三亘據三州彼此無怨各得所任)&KR0067;亮之召¶
<pb:KR4d0079_SBCK_024-4a>¶
&KR0171;峻未必非而𫝑有不可則反爲危辱(晉成帝時歷陽/内史&KR0171;峻頗懷)¶
(驕溢有輕朝廷之志&KR0067;亮恐峻終爲禍&KR0333;欲下詔召之/舉朝皆以爲不可亮不聽於是下優詔召峻爲大司農)¶
(峻不應命遂起兵反亮帥衆討之士/皆棄甲走亮與弟擇條翼俱奔尋陽)自古及今未有和¶
易同衆而不安剛果自用而不危者也今　陛下亦知¶
人心之不恱矣中外之人無賢不肖皆言　祖宗以來¶
治財用者不過三司使副判官(鹽鐡度支户部是為三/司/國朝三司凡二十)¶
(四案有正副使每/部各置判官一貟)經今百年未嘗闕事今者無故又創¶
一司號曰制置三司條例(熈寜二年二月庚子王安石/叅知政事始行新法置三司)¶
(條例司以安石與/樞密陳升之領之)使六七少年日夜講求於内(安石旣/置三司)¶
(條例别爲一&KR0560;聚新進之士数/人如曽布呂恵卿軰與相謀議)使者四十餘軰分行營¶
幹於外(自王廣廉而下凡四十一人/並提舉其事或爲同管當官)造端宏大民實驚¶
疑創法新竒吏皆惶惑賢者則求其說而不可得未色¶
<pb:KR4d0079_SBCK_024-4b>¶
於憂小人則以意而度於朝廷遂以爲謗謂　陛下以¶
萬乗之主而言利謂執政以天子之宰而治財商賈不¶
行物價騰踊近自淮甸逺及川蜀喧傳百口論說百端¶
或言京師正店議置監官夔路深山當行酒禁拘收僧¶
尼常住減刻兵吏廪禄如此等𩔖不可勝言而甚者至¶
以爲欲復肉刑斯言一出民且狼顧　陛下與二三大¶
臣亦聞其語然而莫之顧者徒曰我無其事又無其意¶
何恤於人言夫人言雖未必皆然而疑似則有以致謗¶
人必貪財也而後人疑其盗人必好色也而後人疑其¶
淫何者未置此司則無此謗豈去歳之人皆忠厚而今¶
歳之人皆浮虚孔子曰工欲善其事必先利其器又曰¶
必也正名乎今　陛下操其器而諱其事有其名而辭¶
<pb:KR4d0079_SBCK_024-5a>¶
其意雖家置一喙以自解市列千金以募人人必不信¶
謗亦不止夫制置三司條例司求利之名也六七少年¶
與使者四十餘軰求利之器也驅鷹大而赴林藪語人¶
曰我非獵也不如放鷹犬而獸自馴操網&KR0328;而入江海¶
語人曰我非漁也不如&KR0162;網&KR0328;而人自信故臣以爲消¶
讒慝以召和氣復人心而安國本則莫&KR0002;罷制置三司¶
條例司夫　陛下之所以創此司者不過以興利除害¶
罷之利不興害不除則勿罷罷之而天下恱人心安興¶
利除害無所不可則何苦而不罷　陛下欲去積弊而¶
立法必使宰相熟議而後行事&KR0002;不由中書則是亂世¶
之法聖君賢相未豈其然必&KR0002;立法不免由中書熟議¶
不免使宰相則此司之設無乃冗長而無名智者所圖¶
<pb:KR4d0079_SBCK_024-5b>¶
貴於無迹漢之文景紀無可書之事(文景二紀止言勸/農桑減租賦除肉)¶
(刑定箠/令之𩔖)唐之房杜傳無可載之功(房杜二傳止言元齡/善謀如晦善断而史)¶
(臣亦称其輔贊弥縫藏/諸用使人由之而不知)而天下之言治者與文景言賢¶
者與房杜蓋事巳立而迹不見功巳成而人不知故曰¶
善用兵者無赫赫之功豈惟用兵事莫不然今所圖者¶
萬分未獲其一也而迹之布於天下巳若泥中之𨷖獸¶
亦可謂拙謀矣　陛下誠欲冨國擇三司官属與漕運¶
使副而　陛下與二三大臣孜孜講求磨以歳月則積¶
弊自去而人不知但恐立志不堅中道而廢孟子有言¶
其進銳者其退速&KR0002;有始有卒自可徐徐十年之後何¶
事不立孔子曰欲速則不逹見小利則大事不成使孔¶
子而非聖人則此言亦不可用書曰謀及&KR0056;士至于庻¶
<pb:KR4d0079_SBCK_024-6a>¶
人翕然大同乃底元吉&KR0002;逆多而從少則靜吉而作凶¶
今自宰相大臣旣巳辭免不爲則外之議論斷亦可知¶
(時大臣如冨鄭公弼曽鲁公公亮皆以議論不合/求去故弼罷相判毫州公亮亦罷爲集禧觀使)宰相¶
人臣也且不欲以此自汚　陛下獨安受其名而不辭¶
非臣愚之所識也君臣宵旰幾一年矣而冨國之效茫¶
如捕風徒聞内帑出數百萬緡祠部五千耳以此爲術¶
其誰不能且遣使縱横本非令典漢武遣綉衣直指(天/漢)¶
(二年泰山琅邪羣盗徐勃等阻山攻城道路不通遣直/指使者暴勝之等衣繍衣杖斧分部逐捕岀武帝紀)¶
順帝遣八使(以後漢帝纪考之順帝漢安元年八月丁/卯遣侍中杜喬光禄大夫周㪯守光禄大)¶
(夫郭遵馬羡栾巴張剛周相列班等八人/分行用郡今諸本皆作烕帝疑薄冩之誤)皆以守宰狼¶
籍出於無術行此下䇿文帝元嘉之政比於文景(南史/宋文)¶
(帝性仁厚㳟儉百官皆乆於其職三十年間四境之内/晏安无事江左風俗於斯爲美言政治者皆称元嘉焉)¶
<pb:KR4d0079_SBCK_024-6b>¶
當時責成郡縣未嘗遣使及至孝武以郡縣遲緩始命¶
臺使督之以至蕭齊此弊不革故景陵王子良上䟽極¶
言其弊以謂此等朝辭禁門情態即異暮𪧐州縣威福¶
便行驅迫郵傳折辱守宰公私煩擾民不聊生(南史宋/元嘉之)¶
(丗凡事皆/成郡縣丗祖征求急速以郡縣遲緩始遣/臺使督之自是使者所在旁午丗祖即孝武是也斉髙)¶
(帝姓蕭諱道成囯號斉故謂之䔥斉會稽太守聞喜公/子良上表拯陳其弊請悉停臺使聞喜公即景陵王是)¶
(也)唐開元中宇文融奏置&KR0134;農判官使裴寛等二十九¶
人分行天下招携户口檢責漏田時張說楊㻛皇甫憬¶
楊相如皆以爲不便而相繼罷黜雖得户八十餘萬皆¶
州縣希旨以主爲客以少爲多及使百官集議都省而¶
公卿以下懼融威𫝑不敢異辭(亊見融本傳凡所引本/傳正文詳悉者不復重)¶
(注他皆/倣此)陛下讀之&KR0026;其所行爲是爲否近者均稅寛恤¶
<pb:KR4d0079_SBCK_024-7a>¶
&KR0227;蓋相望(仁宗嘉祐四年遣使均田減稅五年/又遣使分行天下訪寛恤民力事)朝廷巳¶
旋覺其非而天下至今以爲謗曽未數&KR0010;是非較然臣¶
恐後之視今亦猶今之視昔(此二語見/蘭亭叙)且其所遣&KR0057;不¶
適宜事少而貟多人輕而&KR0096;重夫人輕而&KR0096;重則人多¶
不服或致侮慢以興爭事少而貟多則無以爲功必須¶
生事以塞責　陛下雖嚴賜束約不許邀功然人臣事¶
君之常情不從其令而從其意今朝廷之意好動而惡¶
靜好同而惡異指趣所在誰敢不從臣恐　陛下赤子¶
自此無寜歳矣至於所行之事行路皆知其難何者汴¶
水濁流自生民以來不以種稻秦人之歌曰涇水一石¶
其泥數斗且漑且糞長我禾&KR0112;(此歌見前漢溝洫志謂/鄭白二渠之成民得其)¶
(饒故歌/之也)何嘗言長我粳稻耶今欲陂而清之萬頃之稻¶
<pb:KR4d0079_SBCK_024-7b>¶
必用千頃之陂一&KR0010;一淤三&KR0010;而滿矣　陛下遽信其¶
說即使相視地形(熈寜二年閏十一月提舉侯叔献言/開封府界夾汴河公私廢田乞置斗)¶
(門泄其餘水分爲支渠及引京索河井三十六陂水以/&KR0517;漑之則環畿甸間&KR0010;可得榖百万斛乃命叔獻提舉)¶
(開封府界則遽信/其說者指叔献也)萬一官吏苟且信從眞謂　陛下有¶
意興作上縻帑廪下奪農時堤防一開水失故道雖食¶
議者之肉何&KR0024;於民(左傳宣公十二年楚聞晉退欲還/嬖人伍參欲𢧐孫叔敖曰𢧐而不)¶
(捷參之&KR0079;/其足食乎)天下乆平民物滋息四方遺利蓋略盡矣今¶
欲鑿空㝷訪水利(前漢張騫傳有鑿空之說注云空孔/也猶言始鑿其孔穴也熈寜二年命)¶
(劉彛等八人分遣諸/路相度農田水利)所謂即鹿無虞豈惟徒勞必大煩¶
擾凡所擘畫利害不問何人小則隨事酬勞大則量材¶
録用&KR0002;官私格沮並重行黜降不以赦原&KR0002;材力不辦¶
興修便許申奏替換(農田利害條約云言事人並籍定/姓名事件候施行訖隨功利大小)¶
<pb:KR4d0079_SBCK_024-8a>¶
(酬&KR0324;其興利大者當議量材録用至四年六月詔應管/幹官等妄有沮廢並重行黜降亦不在去官及赦原之)¶
(限又云用工致多縣分&KR0002;知縣材力不/辦即許申奏對換或别舉官或替下官)賞可謂重罰可¶
謂輕然終不言諸色人妄有申陳或官司誤興工役當¶
得何罪如此則妄庸輕剽浮浪姦人自此爭言水利矣¶
成功則有賞敗事則無誅官司雖知其踈豈可便行抑¶
退所在追集老少相視可否吏卒所過雞犬一空&KR0002;非¶
灼然難行必須且爲興役何則格沮之罪重而誤興之¶
過輕人多愛身𫝑必如此且古陂廢堰多爲側近冒耕¶
歳月旣深巳同永業苟欲興復必盡追收人心或揺甚¶
非善政又有好訟之黨多怨之人妄言某處可作陂渠¶
規壞所怨田産或指人舊業以爲官陂冒佃之訟必倍¶
今日臣不知朝廷本無一事何苦而行此哉自古伇人¶
<pb:KR4d0079_SBCK_024-8b>¶
必用郷户猶食之必用五榖衣之必用桑麻濟川之必¶
用舟楫行地之必用牛馬雖其間或有以他物充代然¶
終非天下所可常行今者徒聞江浙之間數郡雇役而¶
欲措之天下是猶見燕晉之&KR0037;栗岷蜀之蹲鴟(史記殖/貨傳云)¶
(汶山之下沃壄下官踆䲭至死不飢跤音蹲謂芋也其/根可食以充糧故無飢年華陽國志曰汶山郡都安縣)¶
(有大芋如/蹲鴟也)而欲以廢五榖豈不難哉又欲官賣所在坊¶
&KR0163;以充衙前雇直雖有長役更無酬勞長役所得旣微¶
自此必漸衰散則州郡事體憔悴可知士大夫&KR0162;親戚¶
棄墳墓以從宦於四方者宣力之餘亦欲取樂此人之¶
至情也&KR0002;凋弊太甚厨傳蕭然則似危邦之漏風恐非¶
太平之盛觀且今法令莫嚴於御軍軍法莫嚴於逃竄¶
禁軍三犯廂軍五犯大率處死然逃軍常半天下不知¶
<pb:KR4d0079_SBCK_024-9a>¶
雇人爲役與廂軍何異其𫝑必輕於逃軍則其逃必甚¶
於今日爲其官長不亦難乎近雖使郷户頗得雇人然¶
至於所雇逃亡郷户猶任其責今遂兩稅之外别立一¶
科謂之庸錢以備官雇則雇人之責官所自任矣(熈寧/四年)¶
(五月壬辰司農寺以免役法頒天下初舊法應三等以/上稅户差役充衙前胥吏等而州郡以衙前掌賔厨驛)¶
(傳之𩔖多破家故役法弊至是五等户皆輸錢入官以/募役又以其贏入常平司自是衙前抵當輕主挽重多)¶
(失䧟官物而民間輸錢頗苦其擾故公与楊繪劉摯/等皆論列之然王安石曾布主之甚力故法卒行)自¶
唐楊炎廢租庸調以爲兩稅取大曆十四年應干賦歛¶
之數以立兩稅之額(楊炎傳云自開元承平乆不爲版/籍法度抗弊炎乃請爲兩稅以一)¶
(其制取大曆十四年墾田之数爲凖而均收之夏稅盡/六月秋稅盡十一月其租庸雜徭悉省之大曆乃代宗)¶
(年/號)則是租調與庸兩稅旣兼之矣今兩稅如故柰何復¶
欲取庸聖人之立法必慮萬世豈可於常稅之外生出¶
<pb:KR4d0079_SBCK_024-9b>¶
科名哉萬一不幸後世有多欲之君輔之以聚歛之臣¶
庸錢不除差役仍舊使天下怨毒推所從來則必有任¶
其咎者矣又欲使坊郭等第之民與郷户均役品官形¶
勢之家與齊民並事(凡此皆司農寺官/曽布等所陳請者)其說曰周禮田¶
不耕者出屋粟宅不毛者有里布(此出地官司徒/下係載師之職)而漢¶
世宰相之子不免戍邊此其所以藉口也(前漢昭帝紀/逋更賦未入)¶
(者皆勿收如淳注云更有三品有卒更有踐更有過更/古者正卒无常人皆當迭爲之一月一更是爲卒更貧)¶
(者欲得雇更錢者次直者出錢雇之月一千是謂踐更/也天下人皆直戍边三日亦名爲更律所謂繇戍也雖)¶
(丞相子亦在/戍边之調)古者官養民今者民養官給之以田而不¶
耕勸之以農而不力於是乎有里布屋粟夫家之征而¶
民無以爲生去爲商賈事𫝑當耳何名役之且一歳之¶
戍不過三日三日之雇其直三百(如淳又云不可人人/自行三日戍又行者)¶
<pb:KR4d0079_SBCK_024-10a>¶
(當自戍三日不可往便還因便住一歳一更諸不/行者岀錢三百入官官以給戍者是爲過更也)今世¶
三大户之役自公卿以降無得免者其費豈特三百而¶
巳大抵事&KR0002;可行不必皆有故事&KR0002;民所不恱俗所不¶
安縱有經典明文無補於怨&KR0002;行此二者必怨無疑女¶
户單丁蓋天民之窮者也古之王者首務恤此而今¶
陛下首欲役之(司農寺𦘕一陳請云坊郭等第及未成/丁单丁女户寺觀品官之家有産業物)¶
(力者自來不着名役於理/合令隨等第均出助役錢)此等苟非户將絶而未亡則¶
是家有丁而尚㓜&KR0002;假之數歳則必成丁而就役老死¶
而没官富有四海忍不加恤孟子曰始作俑者其無後¶
乎春秋書作丘甲(事見春秋成公元年杜預注云周礼/九夫爲井四井爲邑四邑爲丘丘十)¶
(六井出戎馬一疋牛三頭四丘爲甸甸六十四井出長/轂一乗戎馬四疋牛十二頭甲土三人歩卒七十二人)¶
(此甸所賦今魯使丘/岀之譏重歛故書)用田賦(亊見哀公十二年注云直/書之者以示改法重賦)¶
<pb:KR4d0079_SBCK_024-10b>¶
皆重其始爲民患也青苗錢自昔有禁今　陛下始立¶
成法毎歳常行(熈寜二年十一月壬子置諸路提㪯常/平等官行青苗法應郡縣每&KR0010;春秋未)¶
(熟據民等以常平及/廣惠倉錢飲散取息)雖云不許抑配(倀散青苗條制云/不願請者不得抑)¶
(配)而數世之後暴君汚吏　陛下能保之歟異日天下¶
恨之國史記之曰青苗錢自　陛下始豈不惜哉且東¶
南買絹本用見錢陜西糧草不許折兊朝廷旣有著令¶
職司又毎舉行然而買絹未嘗不折鹽糧草未嘗不折¶
抄乃知青苗不許抑配之說亦是空文只如治平之初¶
揀刺義勇當時詔旨慰諭明言永不戌邊(英宗治平元/年韓魏公𤦺)¶
(建議請於陜西諸州㸃刺義勇凡主户家三丅選一六/丁選二九丁選三緫得十五万六千八百七十三人司)¶
(馬温公光力爭以爲不可𤦺曰今巳降敕榜与民約/永不充軍戍边其後十年義勇運糧出戍以爲常矣)著¶
在簡書有如盟約于今幾日議論巳揺或巳代還東軍¶
<pb:KR4d0079_SBCK_024-11a>¶
或欲抵換　手約束難恃豈不明哉縱使此令決行果¶
不抑配計其間願請人户必皆孤貧不濟之人家&KR0002;自¶
有贏餘何至與官交易此等鞭撻巳急則繼之以逃亡¶
逃亡之餘則均之隣保勢有必至理有固然且夫常平¶
之爲法也可謂至矣(漢宣帝五鳳四年大農中丞耿壽/昌奏設常平倉以給北边注云穀)¶
(賤時増賈而糴榖貴時/減賈而糶名曰常平)所守者約而所及者廣借使萬¶
家之邑止有千斛而榖貴之際千斛在市物價自平一¶
市之價旣平一邦之食自足無專㪷乞匄之弊無里正¶
催驅之勞今&KR0002;變爲青苗(熈寧二年三月詔以常/平倉錢斛㪷岀俵青苗)家貸¶
一斛則千户之外孰敕其飢且常平官錢常患其少&KR0002;¶
盡數收糴則無借貸&KR0002;留充借貸則所糴幾何乃知常¶
平青苗其𫝑不能兩立壞彼成此所得幾何虧官害民¶
<pb:KR4d0079_SBCK_024-11b>¶
雖悔何逮臣竊計　陛下欲考其實則必然問人人知¶
陛下方欲力行必謂此法有利無害以臣愚見恐未可¶
慿何以明之臣頃在陜西(公旣中制利除鳯翔/府簽判故在陜西)見刺義¶
勇提㪯諸&KR0016;臣常親行愁怨之民哭聲振野當時奉使¶
還者皆言民盡樂爲希合取容自古如此不然則山東¶
之盗二世何縁不覺(秦本紀二世時陳勝呉廣等起使/者以反聞二世怒下之吏後使者)¶
(至上問之對曰羣盗䑕/竊狗偷不足&KR0104;也上恱)南詔之敗明皇何縁不知(楊囯/忠傳)¶
(云先是南詔質子閤羅鳯亡去帝欲討之囯忠薦鮮于/仲通爲蜀郡長史率兵六万討之𢧐盧川㪯軍没独仲)¶
(通挺身免時囯忠兼兵/部爲匿其敗更叙𢧐功)今雖未至於斯亦望　陛下審¶
聽而已昔漢武之世財力匱竭用賈人桑羊之說買賤¶
賣貴謂之均輸(元封元年桑㓋羊請置大農部丞数十/人分部主郡囯各往往置均輸塩鉄官)¶
(又尽籠天下之貨物貴則賣之賤則買之/以抑天下之物名曰平凖見史記平凖書)于時商賈不¶
<pb:KR4d0079_SBCK_024-12a>¶
行盗賊滋熾幾至於亂孝昭既立學者爭排其說(食貨/志云)¶
(昭帝㪯賢良文斈之士問以民所疾苦皆/對願罷塩鉄酒榷均輸官母与天下爭利)霍光順民所¶
欲從而予之(昭陳懷云霍光知時務之/要輕徑薄賦与民休息)天下歸心遂以¶
無事不意今者此論復興立法之&KR0004;其說尚淺徒言徙¶
貴就賤用近易逺然而廣置官属多出緡錢豪商大賈¶
皆疑而不敢動以爲雖不明言販賣然旣巳許之變易¶
變易旣行而不與商賈爭利者未之聞也(𤋮寜二年七/月條例司言)¶
(發運使實緫六路之賦入冝假以錢貨継其用之不給/凡籴買稅㰸上供之物皆得徙貴就賤用近易逺従便)¶
(変轉蓄買以待上令所有本司合置官属許令辟㪯並/従之先是草澤魏継宗請置市易於京師遂下詔委三)¶
(司詳定以判官吕嘉問爲提㪯仍/出中御府錢一百万缗爲市易本)夫商賈之事曲折難¶
行其買也先期而與錢其賣也後期而取直多方相濟¶
委曲相通倍稱之息由此而得令官買是物必先設官¶
<pb:KR4d0079_SBCK_024-12b>¶
置吏簿書廪禄爲費巳厚非良不售非賄不行是以官¶
買之價比民必貴其賣也弊復如前商賈之利何縁而¶
得朝廷不知慮此乃&KR0162;五百萬緡以與之此錢一出恐¶
不可復縱使其間薄有所𫉬而征商之額所損必多今¶
有人爲其主牧牛羊不告其主以一牛而易五羊一牛¶
之失則隱而不言五羊之獲則指爲勞績　陛下以爲¶
壞常平而言青苗之功虧商稅而取均輸之利何以異¶
此　陛下天機洞照聖略如神此旨至明豈有不暁必¶
謂巳行之亊不欲中変恐天下必以多執德之不一用¶
人之不終是以遲留歳月庶幾萬一臣切以爲過矣古¶
之英主無出漢髙酈生謀撓楚&KR0096;欲復六國髙祖曰善¶
趣刻印及聞留侯之言(留侯借箸籌之遂發八/難以爲六囯不可復立)吐哺而¶
<pb:KR4d0079_SBCK_024-13a>¶
駡之曰趣銷印夫稱善未幾継之以駡刻印銷印有同¶
兒戯何嘗累髙祖之知人適足明聖人之無我　陛下¶
以爲可而行之知其不可而罷之至聖至明無以加此¶
議者必謂民可與樂成難與慮始(史記商君傳鞅欲変/法秦人不恱鞅言扵)¶
(孝公曰夫民不可与/慮始而可与楽成)故&KR0134;　陛下堅執不顧期於必行¶
此乃戰國貪功之人行險僥倖之說　陛下&KR0002;信而用¶
之則是徇髙論而逆至情持空名而邀實禍未及樂成¶
而怨巳起矣臣之所願結人心者此之謂也士之進言¶
者爲不少矣亦甞有以國家之所以存云曆數之所以¶
長短告　陛下者乎夫國家之所以存亡者在道德之¶
淺深而不在乎強与弱曆數之所以長短者在風俗之¶
厚薄而不在乎冨与貧道德誠深風俗誠厚雖貧且弱¶
<pb:KR4d0079_SBCK_024-13b>¶
不害於長而存道徳誠淺風俗誠薄雖冨且強不救於¶
短而亡人主知此則知所輕重矣是以古之賢君不以¶
弱而亡道德不以貧而傷風俗而智者&KR0026;人之國亦必¶
以此察之齊至強也周公知其後必有簒弑之臣(大公/治斉)¶
(㪯賢而尚功周公曰後世必有篡/弑之臣見/南子并前漢地理志)衛至弱也季子知其¶
後亡(左傳襄公二十九年呉季札/適衛曰衛多君子未有患也)呉破楚入郢而陳大¶
夫逢滑知楚之必復(左傳哀公元年云呉之入楚也使/召陳懷公朝囯人而問焉逢滑曰)¶
(臣聞囯之㒷也以福其亡也以禍今吳未有福楚未有/禍楚未可弃呉未可從而晋盟主也&KR0002;以晋辝呉&KR0002;何)¶
(公曰囯勝君亡非禍而何對曰囯之有是多/矣何必不復小囯猶復况大囯乎陳侯從之)晉武旣平¶
呉何曽知其將亂(晋武帝太康元年二月命王濬王渾/等平呉克州四郡四十三何曽傳云)¶
(&KR0004;曽侍武帝宴退謂諸子曰主上開創大業吾每宴見/未嘗聞經囯逺圖惟說平生常事非詒厥孫謀之道也)¶
(及身而巳後/嗣其殆乎)隋文旣平陳房喬知其不乆(隋文帝開皇/九年正月命)¶
<pb:KR4d0079_SBCK_024-14a>¶
(賀&KR0002;弼韓擒虎等平陳得州三十郡一百縣四百房元/齡字喬開皇中天下昆壹皆謂隋祚方永元齡密白父)¶
(彦謙曰上无功德徒以周近親妄誅殺攘神器有之不/爲子孫立長乆計視今雖平其亡跬可須也彦謙驚曰)¶
(无妄言巳上/各見本傳)元帝斬郅支(漢元帝紀建昭三年秋甘延/壽陳湯發兵攻郅支单于冬)¶
(斬其首傳/詣京師)朝呼韓(元帝竟寧元年春正月/匈奴虖韓邪单于來朝)功多於武宣¶
矣偷安而王氏之釁生(元帝優游不断委政/外戚卒基新莽之禍)宣宗收燕¶
趙復河隍(唐宣宗大中五年張義潮發兵略定其旁瓜/伊西甘肅蘭鄯何岷廓十州遣其兄義澤奉)¶
(十一州圖籍入見於是/河隍之地尽入于唐)力強於憲武矣銷兵而龐勛之¶
亂起(懿宗咸通九年秋七月都虞候許結等乗桂州戍/卒之怨遂作乱殺都將王仲甫推糧科判官龐勛)¶
(爲主刼庫兵北還所/過標掠州縣莫能禦)臣願陛下務崇道德而厚風俗不¶
願　陛下急扵有功而貪冨強使　陛下冨如隋(文帝/開皇)¶
(中有司上言府藏皆蒲无所容積於/廊廡於是更闢左藏院見食貨志)強如秦(秦并六囯/其強可知)¶
西取靈武(靈武本中囯地/眞宗咸平/五年三月䧟于西蕃李継遷)北取燕葪(燕葪/亦中)¶
<pb:KR4d0079_SBCK_024-14b>¶
(囯地五代時石敬塘常求援於契丹旣即位囯號晋割/幽薊莫𣵠檀順新嬀儒武雲應寰朔蔚十六州以与契)¶
(丹時天福/元年也)謂之有功可也而國之長短則不在此夫國¶
之長短如人之壽夭人之壽夭在元氣國之長短在風¶
俗世有尫羸而夀考亦有盛壯而暴亡若元氣猶存則¶
尫羸而無害及其巳耗則盛壯而愈危是以善養生者¶
謹起居節飲食導引關節吐故納新不得巳而用藥則¶
擇其品之上性之良可以乆服而無害者則五臟和平¶
而壽命長不善養生者薄節謹之功遲吐納之效厭上¶
藥而用下品伐眞氣而助強陽根本已危僵仆無日天¶
下之𫝑與此無殊故臣願　陛下愛惜風俗如護元氣¶
古之聖人非不知深刻之法可以齊衆勇悍之夫可以¶
集事忠厚近於迂闊老成初&KR0002;遲鈍然終不肯以彼而¶
<pb:KR4d0079_SBCK_024-15a>¶
易此者顧其所得小而所䘮大也曹叅賢相也曰謹無¶
擾獄市(叅將去斉属其後相曰以斉獄市爲&KR0009;謹勿擾/也後相曰治無大於此者乎叅曰不然夫獄市)¶
(者所以并容也今君擾之姦/人安所容乎吾是以先之)黃霸循吏也曰治道去㤗¶
甚(黃霸守頴川許丞老病聾霸不逐去或問其故覇曰/数易長吏送故迎新之費所易又未必賢或不如其)¶
(故徒相益爲乱凡治/道去其㤗甚者耳)或譏謝安以清談廢事安𥬇曰秦¶
用法吏二世而亡(安傳云王羲之謂安曰今四郊多壘/宜思自效而虚談廢務恐非當今所)¶
(宜安曰秦任商鞅二世/而亡豈淸言致患耶)劉晏爲度支專用果銳少年務¶
在急速集事(晏本傳云&KR0004;晏分置諸道租庸使謹東壹/閣士專之時經費不充停天下攝官独租)¶
(庸得補吏積数百人皆新進敏鋭/尽當時之選促督𠋣辦故能成功)好利之黨相師成風¶
德宗初即位擢崔祐甫爲相祐甫以道德寛大開廣上¶
意故建中之政其聲翕然天下想望庻幾正&KR0026;及盧杞¶
爲相諷上以刑名整齊天下馴致澆薄以及播遷(唐廬/相傳)¶
<pb:KR4d0079_SBCK_024-15b>¶
(云始帝即位崔祐甫爲相專以道徳導主意建中&KR0004;綱/紀張設赫然有正觀風及杞相諷帝以刑名繩天下乱)¶
(敗踵/及)我　仁祖之御天下也持法至寛用人有叙專務¶
掩覆過失未嘗輕改舊章然考其成功則曰未至以言¶
乎用兵則十出而九敗以言其府庫則僅足而無餘徒¶
以德澤在人風俗知義是以升遐之日天下如䘮考妣¶
社稷長逺終必頼之則　仁祖可謂知本矣今議者不¶
察徒見其未年吏多因循事不振舉乃欲矯之以苛察¶
濟之以智能招來新進勇銳之人以圖一切速成之效¶
未享其利澆風巳成且大時不齊(斈記云大信不/均大時不斉)人誰¶
無過國君含垢(此二語並/見左傳)至察無徒(家語云水至淸則/无魚人至察則无)¶
(徒)&KR0002;　陛下多方句容則人材取次可用必欲廣置耳¶
目務求瑕疵則人不自安各圗苟免恐非朝廷之福亦¶
<pb:KR4d0079_SBCK_024-16a>¶
豈　陛下所願哉漢文欲用虎圈嗇夫釋之以爲利口¶
傷俗(張釋之傳云文帝登虎圈問上林尉禽獸簿十餘/問尉左右視尽不能對虎圈嗇夫從旁代尉對甚)¶
(悉文帝欲拜爲上林令釋之曰今/陛下以嗇夫/口辯而超遷之臣恐天下隨風而靡遂止不拜)今&KR0002;¶
以口舌捷給而取士以應對遲鈍而退人以虚誕無實¶
爲能文以矯激不任爲有德則先王之澤將遂散微苟¶
欲用之必須歷試雖有卓異之器必有巳成之功一則¶
使其更變而知難事不輕作一則待其功髙而望重人¶
自無辭昔先主以黃忠爲後將軍而諸葛亮憂其不可¶
以爲忠之名望素非關張之倫&KR0002;班爵遽同則必不恱¶
其後關羽果以爲言(三囯志刘備自称漢中王以關羽/爲前將軍黄忠爲後將軍遣費詩)¶
(即授印綬羽聞黃忠位与己並怒曰大丈/夫终不与老兵同列詩曉喻之羽乃听命)以黄忠豪勇¶
之姿以先主君臣之契尚復慮此而况其他世甞謂漢¶
<pb:KR4d0079_SBCK_024-16b>¶
文不用賈生以爲深恨臣嘗推究其旨切謂不然賈生¶
固天下之竒才所言亦一時之良䇿然請爲属國欲係¶
單于則是處士之大言少年之銳氣昔髙祖以三十萬¶
衆困於平城(漢髙紀七年上自將擊韓王信遂至平城/爲勾奴所圍七日季布傳云髙帝兵三十)¶
(餘万困/於平城)當時將相羣臣豈無賈生之比三表五餌人知¶
其踈(班固贊云欲試属囯施五餌三表以係单于其術/固巳䟽矣顔師古曰賈誼新書謂爱人之狀好人)¶
(之技仁道也信爲大操常義也愛好有实巳諾可期十/死一生彼將必至此三表也賜之盛服車乗以壞其目)¶
(賜之盛食珎味以壞其口賜之音楽婦人以壞其耳賜/之髙堂邃字倉庫奴婢以壞其腹於來降者上以召幸)¶
(之相娯樂親酌而手食/之以壞其心此五餌也)而欲以困中行說(&KR0105;治安䇿云/陛下試以臣)¶
(爲属囯請必係单于之頸而制其命伏中行說而笞其背/中行姓也說名/也行胡剛反說讀曰悅&KR0848;人也漢使送)¶
(公主妻匈奴説不肯行強之因以漢/事告匈奴誘爲边患見史記匈奴傳)尤不可信矣兵凶¶
器也(史記范蠡云/兵爲凶器)而易之正如趙括之輕秦(史記趙括/代廉顧將)¶
<pb:KR4d0079_SBCK_024-17a>¶
(悉更約束秦將白起佯敗走而絶其糧道/軍餓趙括自搏𢧐秦軍射殺之遂大賤)李信之易楚¶
(史記秦王問將軍李信曰吾欲取荆度用幾何人李信/曰不過二十万王以問王翦翦曰非六十万人不可王)¶
(曰王將軍老矣何怯也遂使李信蒙恬將二十万人伐/楚信拔鄢郢引兵而西楚人隨之大敗李信殺七都尉)¶
(信乃/奔還)&KR0002;文帝亟用其說則天下殆將不安使賈生嘗歷¶
艱難亦必自悔其&KR0003;施之晚歳其術必精不幸䘮亡非¶
意所及不然文帝豈弃才之主絳灌豈蔽賢之士(&KR0105;傳/云天)¶
(子議以&KR0105;任公卿之位絳灌東陽侯馮/敬之属尽害之迺毀&KR0105;天子後亦踈之)至於晁錯九號¶
刻薄(本傳云錯爲/人陗直刻深)文帝之世止於太子家令而景帝旣¶
立以爲御史大夫申屠賢相發憤而死(申屠嘉傳孝景/即位晁錯貴幸)¶
(用事嘉疾之錯爲内史門東出不便更穿一門南出南/出者太上皇廟堧垣也嘉爲奏請誅錯客有語錯錯夜)¶
(入宮自歸上至朝嘉請誅錯上曰錯所穿乃外堧垣/且又我使爲之錯无罪嘉悔不先斬錯因歐血而死)滋¶
更政今天下騷然(錯本傳云錯数請問言事輙所/寵幸傾九卿法令多所更定)及至¶
<pb:KR4d0079_SBCK_024-17b>¶
七國發難(景帝三年正月呉王濞膠西王昂楚王戊趙/王遂済南王辟光甾川王賢膠東王雄渠以)¶
(晁錯削地之/故皆㪯兵反)而錯之術亦窮矣文景優劣於此可見大¶
抵名器爵禄人所奔趍必積勞而後遷以明持乆而難¶
得則人各安其分不敢躁求今&KR0002;多開驟進之門使有¶
意外之得(王荆公安石行新法一時希合者皆力薦于/上驟加迁擢如李定以一選人竟除监察御)¶
(史其他/可見)公卿侍從跬歩可圖其得者旣不以僥倖自名¶
則不得者必皆以沉淪爲恨使天下常調舉生妄心耻¶
不&KR0002;人何所不至欲望風俗之厚豈可得哉選人之改¶
京官常須十年以上荐更險阻計析毫𨤲其間一事聱¶
牙常至終身淪弃今乃以一言之薦舉而予之猶恐未¶
称章服隨至使積勞乆次而得者何以厭服哉夫常調¶
之人非守則令貟多闕少乆巳患之不可復開多門以¶
<pb:KR4d0079_SBCK_024-18a>¶
待巧進&KR0002;巧者侵奪巳甚則拙者迫隘無聊利害相形¶
不得不察故近歳朴拙之人愈少而巧佞之士益多惟¶
陛下重之惜之哀之救之如近日三司獻言使天下郡¶
選一人催驅三司文字許之先次指射以酬其勞則是¶
數年之後審官吏部又有三百餘人得先占闕常調待¶
次不其愈難此外幹當發運均輸按行農田水利巳振¶
監司之體各懷進用之心轉對者望以稱旨而驟遷奏¶
課者求爲優等而速化相勝以力相髙以有而名實亂¶
矣惟　陛下以簡易爲法以清浄爲心使姦無所縁而¶
民德歸厚臣之所願厚風俗者此之謂也古者建國使¶
内外相制輕重相&KR0096;如周如唐則外重而内輕(晚周諸/侯紛争)¶
(唐末藩鎭跋扈故/謂之外重内輕)如秦如魏則外輕而内重(秦罷侯置/守魏子弟)¶
<pb:KR4d0079_SBCK_024-18b>¶
(宗室&KR0096;均匹夫故/謂之外輕内重)内重之弊必有姦臣指鹿之患(史記/李斯)¶
(傳斯巳死二世拜趙髙爲中丞相事無大小&KR0186;決於髙/髙自知權重乃献鹿謂之馬二世問左右或黙或言髙)¶
(因隂中諸言鹿者以法/後羣臣莫敢言其過)外重之弊必有大國問鼎之憂¶
(左傳宣公三年楚子伐陸渾之戎遂至於雒觀兵於周/疆定王使王孫滿勞楚子楚子問鼎之大小輕重焉對)¶
(曰在徳不在鼎成王定鼎於郟鄏卜世三十卜年七百/天所命山周徳虽衰天命未改鼎之輕重未可問也楚)¶
(子乃/還)聖人方盛而慮衰常先立法以救弊我　國家租¶
賦緫於計省重兵聚於京師以古揆今則似内重恭惟¶
祖宗所以深計而預慮固非小臣所能臆度而周知然¶
觀其委任臺諫之一端則是聖人過防之至計歷&KR0026;秦¶
漢以及五代諫諍而死蓋數百人而自建隆以來(太祖/即位)¶
(改周顯德七年/爲建隆元年)未甞罪一言者縱有薄責旋即超昇許¶
以風聞(通典云舊例御史臺不受訴訟有通詞狀者即/於臺門候御史竟往門外收採知可彈者略其)¶
<pb:KR4d0079_SBCK_024-19a>¶
(姓名皆云/風聞訪知)而無官長風采所繫不問尊卑言及乗輿則¶
天子改容事關廊廟則宰相待罪故　仁宗之世議者¶
譏宰相但奉行臺諫風旨而巳(應制科汪輔之嘗以/此說譏富丞相弼)聖¶
人深意流俗豈知蓋擢用臺諌未必皆賢所言亦未必¶
皆是然須養其銳氣而借之重&KR0096;者豈徒然哉將以折¶
姦臣之萌而救内重之弊也夫姦臣之始以臺諫折之¶
而有餘及其旣成以干戈取之而不足今法令細密朝¶
廷清明所謂姦臣萬無此理然養猫以去䑕不可以無¶
䑕而養不捕之猫蓄狗以防姦不可以無姦而蓄不吠¶
之狗　陛下得不上念　祖宗設此官之意下爲子孫¶
立萬世之防朝廷紀綱孰大於此臣白㓜小所記及聞¶
長老之談皆謂臺諌所言常隨天下公議公議所與臺¶
<pb:KR4d0079_SBCK_024-19b>¶
諌亦與之公議所擊臺諫亦擊之及至　英廟之&KR0004;始¶
建稱親之議本非人主大過亦無禮典明文徒以衆心¶
未安公議不允當時臺諫以死爭之(英宗&KR0004;即位按故/亊追贈宗室尊属)¶
(及至濮王中書以本朝未有故事請付有司詳議至治/平二年六月令礼官与待制巳上評議有司以謂王當)¶
(称伯中書以謂未當必欲称親再令集議御史知雜吕/誨与范純仁傳堯俞吕大防趙瞻趙鼎皆上䟽論列執)¶
(政之非遂詔罷議至三年正月言官論列不巳誨等因/率其属納誥勑居家待罪丁丑降敕以/皇太后手書)¶
(濮王與三夫人宜令称親尊濮王爲皇三夫人爲后壬/午誨等章六七上願合班廷爭以救朝廷之失又繳前)¶
(後奏藁申中書翌日中/書進呈竟皆以罪罷)今者物論沸騰怨讟交至公議¶
所在亦可知矣相顧不發中外失望夫彈劾積威之後¶
雖庸人可以&KR0108;楊風采消委之餘雖豪傑有所不能振¶
起臣恐自茲以往習慣成風盡爲執政私人(温公日記/云謝景温)¶
(素附介甫与介甫弟安國爲㛰姻家故介甫用/爲知&KR0258;御史仍更不置中丞及諫官恐其異故)以致人¶
<pb:KR4d0079_SBCK_024-20a>¶
主孤立綱紀一廢何事不生孔子曰鄙夫可與事君也¶
歟其未得之也患得之旣得之患失之苟患失之無所¶
不至矣臣始讀此書疑其太過以謂鄙夫之患失不過¶
備位而苟容及&KR0026;李斯憂蒙恬之奪其權則立二丗以¶
亡秦(李斯傳云始皇東遊至沙丘而崩趙髙乃說斯殺/扶&KR0171;立胡亥斯曰安得亡囯之言髙曰長子即位)¶
(必用蒙恬爲相君侯終不懷通侯之印明矣於是斯/乃听髙賜扶&KR0171;死立胡亥爲二世皇帝竟以亡秦)盧¶
杞憂李懷光之數其惡則悞德宗以再亂(唐李懷光傳/云懷光爲人)¶
(䟽而愎誦言見上必請誅宰相度支等或以告盧杞杞/即說帝曰懷光兵威巳振可一㪯㓕賊今入朝則必宴)¶
(勞留連賊得從容爲備卒難圖也帝乃語懷光屯便撟/懷光爲姦臣限隔頗忿恚後隂連朱泚遂發兵反徳宗)¶
(自奉天遽/幸𥹭州)其心本生於患失其禍乃至於䘮&KR0022;孔子之¶
言良不爲過是以知爲國者平居必常有忘軀犯顔之¶
士則臨難庻幾有徇義守死之臣苟平居&KR0002;不能一言¶
<pb:KR4d0079_SBCK_024-20b>¶
則臨難何以責其死節人臣苟皆如此天下亦曰殆哉¶
君子和而不同小人同而不和和如和羮同如濟水(左/傳)¶
(昭公二十年斉侯至自田晏子侍于遄臺子猶馳而造/焉子猶即梁丘據也公曰唯據与我和夫旻子對曰據)¶
(同也焉得爲和公曰和与同異乎對曰異和如羮焉水/火醯&KR0701;塩梅以烹魚&KR0079;燀之以薪宰天和之斉之以味)¶
(済其不及以&KR0165;其過君臣亦然君所謂可而有否焉臣/献其否以成其可君所謂否而有可焉臣献其可以去)¶
(其否今據不然君所謂可據亦曰可君所/謂否據亦曰否&KR0002;以水濟水誰能食之)故孫寳有言¶
周公上聖召公大賢猶不相恱著於經典兩不相損(前/漢)¶
(孫宝傳平帝立宝爲大司農會越嶲上黃龍游江中太/師孔光等咸称王莽功德比周公宜告祠宗廟寳曰周)¶
(公上聖召公大賢尚猶有不相悅者著於經典兩不相/損今每有一事羣臣同声得无非其美者時大臣皆失)¶
(色遂/罷議)晉之王導可謂元臣每與客言舉坐稱善而王述¶
不恱以爲人非堯舜安得每事盡善導亦歛衽謝之(導/傳)¶
(辟述爲中兵属&KR0274;嘗見導每發言一坐莫不贊美/述正色曰人非堯舜何得每事尽善導改容謝之)&KR0002;使¶
<pb:KR4d0079_SBCK_024-21a>¶
言無不同意無不合更唱迭和何者非賢萬一有小人¶
居其間則人主何縁得知覺臣之所謂存紀綱者此之¶
謂也臣非敢歷詆新政苟爲異論如近日裁减皇族恩¶
例(熈寜二年十一月甲戍詔裁宗室授官法唯/宣祖/太祖/太宗之子孫擇其後各封囯公世世不絶其)¶
(餘元孫之子將軍以下听岀外官祖/免之子更不賜名授官許令應㪯)刋定任子條式(熈/寜)¶
(元年九月兩制詳定裁减恩澤詔並依所定施行至/三年十二月再裁定后妃公主及臣僚䕃&KR0024;恩澤)脩¶
營器械閱習鼔旗(熈寜中每内閱/諸軍時加旌賞)皆　陛下神筭之至¶
明乾剛之必斷物議旣允臣安敢有辭然至於所獻三言¶
則非臣之私見中外所病其誰不知昔禹戒舜曰無&KR0002;¶
丹朱傲惟慢遊是好舜豈有是哉周公戒成王曰無&KR0002;¶
商王受之迷亂湎于酒徳成王豈有是哉周昌以漢髙¶
爲桀紂(漢周昌傳云昌甞燕入奏亊髙帝方擁戚姬昌/還走髙帝逐得&KR0016;昌項問曰我如何主也昌仰)¶
<pb:KR4d0079_SBCK_024-21b>¶
(曰陛下即桀纣之/主也於是上𥬇之)劉毅以晉武爲威靈(晉武帝太康三/年正月朔親祀)¶
(南郊礼畢問司𨽻校尉劉毅曰朕可方漢之何帝對曰/威靈帝曰何至於此對曰威靈賣官錢入宫庫今/陛)¶
(下賣官錢入私門以此言之殆不如也帝大笑/曰威靈之世不聞此言今朕有直臣固爲勝之)當時人¶
君曽莫之罪而書之史𠕋以爲美談使臣所獻三言皆¶
朝廷未甞有此則天下之幸臣與有焉&KR0002;有萬一似之¶
則　陛下安可不察然而臣之爲計可謂愚矣以螻蟻¶
之命試雷霆之威積其狂愚豈可屢赦大則身首異處¶
破壞家門小則削籍投荒流離道路雖然　陛下必不¶
爲此何也臣天賦至愚篤於自信向者與議學校貢舉¶
首違大臣本意巳期竄逐敢意自全而　陛下獨然其¶
言曲賜召對(公墓誌云熈寧四年王介甫欲変更科㪯/神宗疑焉使兩制三館議之公議上/神)¶
(宗悟曰吾固疑此得蘇軾/議意釋然矣即日召見)從容乆之至謂臣曰方今政¶
<pb:KR4d0079_SBCK_024-22a>¶
令得失安在雖朕過失指陳可也臣即對曰陛下生知¶
之性天縱文武不患不明不患不勤不患不斷但患求¶
治太速進人太銳聽言太廣又俾具述所以然之狀¶
陛下頷之曰卿所獻三言朕當熟思之臣之狂愚非獨¶
今日　陛下容之乆矣豈有容之於始而不赦之於終¶
恃此而言所以不懼臣之所懼者譏刺旣衆怨仇實多¶
必將詆臣以深文中臣以危法使　陛下雖欲赦臣而¶
不可得豈不殆哉死亡不辭但恐天下以臣爲戒無復¶
言者是以思之經月夜以繼日書成復毁至于再三感¶
陛下聽其一言懷不能巳卒吐其說惟　陛下憐其愚¶
忠而卒赦之不勝俯伏待罪憂恐之至¶
經進東坡文集事略卷第二十四¶
