# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.945134
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0478-027經進東坡文集事略-卷第二十七.
<pb:KR4d0079_SBCK_027-1a>¶
經　進東坡文集事略卷第二十七¶
　　　迪功郎新紹興府&KR0792;縣主簿臣郎　曄　上進¶
　　啓¶
　　　　謝制科啓　賀楊龍圖啓¶
　　　　賀呉副樞啓　荅許狀元啓¶
　　　　謝館職啓　賀韓丞相啓¶
　　　　荅曾學士啓　賀歐陽少卿致仕啓¶
　　　　密州謝執政啓　荅楊屯田啓¶
　　　　謝監司薦舉啓　徐州謝兩府啓¶
　　　　賀吕副樞啓　賀趙大資致仕啓¶
　　　　荅陳齋郎啓　賀文太尉啓¶
　　　　登州謝兩府啓　謝中書舎人啓¶
<pb:KR4d0079_SBCK_027-1b>¶
　　　　謝翰林學士啓¶
　　　謝制科啓¶
右軾啓今月某日蒙恩授前件官者臨軒䇿士方捜絕¶
異之材隨問獻言誤占乆虚之等(自/仁宗景祐元年/大理寺丞呉育中第)¶
(三等之後歴宝元慶曆皇祐嘉祐以來/止放第四等今公復入三等故有此語)忽從佐縣擢與¶
評刑(公登嘉祐二年第丁太夫人憂終䘮五年授河南/福昌簿及中制科除大理評亊簽書鳯𦍤府判官)¶
内自顧於無堪凛不知其所措恭惟至治之要惟有取¶
人之難用法者畏有司之不公故捨其平生而論其一¶
日通變者恐人才之未盡故詳於採聽而略於臨時兹¶
二者之相形顧兩全而未有一之於考試而掩之於倉¶
卒所以爲無私也然而才行之迹無由而深知委之於¶
察舉而要之於乆長所以爲無失也然而請屬之風或¶
<pb:KR4d0079_SBCK_027-2a>¶
因而滋長此隋唐進士之所以爲有弊(户肇囯史補云/進上科始於隋)¶
(大業中盛於正&KR0026;永徽之際縉紳虽位極人臣不由進/士者終不為美其都會謂之㪯場通称謂之秀才投刺)¶
(謂之郷貢得第謂之前進士互相推敬謂之先軰俱捷/謂之同年有司謂之座主旣捷列姓名於慈㤙寺塔謂)¶
(之題名大讌於曲江亭謂之曲江㑹/北其大略/然浮薄之弊自皆患之)魏𣈆中正之所以¶
爲多姦(魏氐革命從尚書陳羣之議乃立九品官人之/法州縣皆置大小中正使之區别所管人物定)¶
(爲九等其有言行修著則升進之儻或道義虧缺/則降下之然𩔖多挾私意升降不公亊見魏志)惟是¶
賢良茂異之科兼用考試察舉之法毎中年輒下明詔¶
使兩制各舉所聞在家者能孝而恭在官者能廉而謹¶
臨之以患難而能不變邀之以寵利而能不回旣巳得¶
其行已之大方然後責其當世之要用學博者又湏守¶
約而後取文麗者或以用寡而見尤特於萬人之中求¶
其百全之美凡與中書之召命巳爲天下之選人而又¶
<pb:KR4d0079_SBCK_027-2b>¶
有不可測知之論以觀其黙識之能無所不問之䇿以¶
較其博通之實至於此而不去則其人之可知然猶使¶
御史得以求其疵諌官得以考其素一䧟清議輒爲廢¶
人(如嘉祐四年汪輔之應制科亦入等監察御史裏/行言其无行報罷之𩔖亊見馮潔己御史臺記)是¶
以始由察舉而無請謁公行之私終用考試而無倉卒¶
不審之患蓋其取人也如此之宻則夫不肖者安得而¶
容軾才不迨人少而取信治經獨傳於家學爲文不願¶
於世知特以飢寒之憂出求斗升之禄不謂諸公之過¶
聽使與羣豪而並遊始不自量欲行其志遂竊俊良之¶
舉不知氣力之微論事迂闊而不能動人讀書踈略而¶
無以應敵取之甚愧得而益慙此蓋伏遇某官德爲世¶
之望人位爲時之顯處聲稱所被四方莫不奔趨議論¶
<pb:KR4d0079_SBCK_027-3a>¶
一加多士以爲進退致兹庸末亦預甄収然而志卑處¶
髙徳薄寵厚歷觀前軰由此爲致君之資敢以微軀自¶
今爲許國之始過此以往未知所裁¶
　　　賀楊龍圖啓¶
右軾啓伏審新改直職擢司諫垣傳聞邇遐竦動觀聽¶
咸謂國家之鉅福乃用諫諍之真才必能深言以補大¶
化方今朝廷之上號爲無諱而太平之美終不能全臺¶
諫之列嵗不乏人而衆弊之原猶或未去豈聽之者徒¶
能容而不能用言之者但爲名而不爲功歷觀古人之¶
效忠皆因當世而用智不務過直期於必行右尹子革¶
因墳典而道祈招之詩(左傳昭公十二年楚&KR0149;王出左/史倚相趨過王語右尹子革曰)¶
(是能讀三墳五典八索九丘對曰臣嘗問焉昔穆王欲/肆其心周行天下將皆必有車轍馬跡焉祭公謀父作)¶
<pb:KR4d0079_SBCK_027-3b>¶
(祈招之詩以止王心王是以獲没於祗宫臣問其詩而/不知也王曰子能乎對曰能其詩曰祈招之愔愔式昭)¶
(徳音思我王度式如玉式如金形民之力而无醉飽之/心王揖而入饋不食寢不寐数日不能自克以及於難)¶
左師觸龍語饘粥而及長安之質(戰囯策趙孝成王元/年秦伐趙趙求救於)¶
(斉斉請以長安君爲質太后堅不肯左師觸龍見太后/曰老臣病足不得見乆矣竊恐太后有所苦也太后曰)¶
(老婦恃輦而行曰食得无衰乎曰恃粥耳太后色稍解/左師公曰老臣賤息舒祺臣憐爱之願得&KR0024;黒衣之吏)¶
(太后曰丈夫巳憐爱少子乎對曰甚於婦人老臣竊以/爲媪之爱燕后甚於長安君太后曰不&KR0002;長安君之甚)¶
(左師公曰媪之送燕后也持其踵爲之泣念其逺也𥙊/祀則祝之曰必勿使反豈非計長乆哉今媪尊長安之)¶
(位而不及今令有功於囯一旦有変長安君何以自托/於趙太后曰恣君之所使之於是遣長安君出質於斉)¶
(斉兵/乃岀)徒盡拳拳之意不求赫赫之名此仁人及物之休¶
功忠臣愛君之至分伏自頃嵗所更幾人席未暖而&KR0186;¶
遷踵相躡而継去一身之譏固足以免矣而積嵗之病¶
當使誰去之恐習慣以爲常遂因循而不振雖在僻陋¶
<pb:KR4d0079_SBCK_027-4a>¶
顧常隱憂以爲必得朴忠憂國之人而又加以辯智得¶
君之術言苟獲用國其庶幾伏惟諌院龍圖才雄於世¶
而常&KR0002;不勝節過於人而未甞自異素練邊事深知兵¶
驕頃持銓衡實識官冗必將舉大體而不論小事務實¶
效而不爲虛名軾最蒙深知愧無少補方傾耳以聽願¶
續書諌𫟍之篇(南史李承業集古今章䟽爲誎苑又唐/于志寕正觀中爲太子左庶子上諌苑)¶
(二十卷以諷太子承乾太宗見大恱賜金十斤絹三百/匹故公次韵朱光庭&KR0004;夏詩有諌𫟍君方續承業之句)¶
&KR0002;有待而言或能著爭臣之論(陽城傳云德宗召拜城/爲右諌議大夫&KR0004;城未)¶
(起搢紳想見風采既㒷草茅処諫諍官士以爲且死聀/天下益惮之及受命他諫官論事紛紛苛細帝益厭苦)¶
(而城寖聞得失且熟猶未肯言/韓愈作爭臣論譏切之城不屑)阻以在外無由至門踊¶
躍之懷實倍倫等¶
　　　賀呉副樞啓(名育字春卿建州人&KR0159;曆五/年知開封府拜樞密副使)¶
<pb:KR4d0079_SBCK_027-4b>¶
頃聞休命擢領上都曽安坐之未皇巳歡聲之布出即¶
欲裁問少通勤拳以爲不乆當有非常之聞是以未敢¶
輕爲率爾之賀逮兹未幾果已如言釋府事之喧繁緫¶
兵權於禁宻傳聞四海歡喜一詞伏惟某官機略足以¶
應無方而有朴忠沉厚之量文華足以表當世而有簡¶
素質直之風置之於都㑹則其爲效也速而所及者廉¶
委之於樞機則其成功也遲而所被者廣深惟賢者之¶
處世皆以得時爲至難幸而得之或巳老矣今以明公¶
之至盛正如大川之方増天下方將以未獲之事盡付¶
於明公明公冝愛此不貲之軀以畢其能事區區之意¶
言不能勝¶
　　　荅許狀元啓(名安世)¶
<pb:KR4d0079_SBCK_027-5a>¶
右軾啓伏以賢俊之士固將有所挾持冨貴之來豈能¶
爲之損益昔者在貧賤之辱所有無以異於今一朝居¶
豪傑之先而人然後知其貴伏惟狀元簽判廷評以粹¶
美之質負傑異之才自逺方而遊上都以一日而蓋天¶
下士旣望風而知不敵人皆歛祍而謂當然苟非素與¶
交遊之流安敢輕爲賀問之禮不期謙抑過䤸庸虚忽¶
承牋牘之臨皆自聽聞之誤禮非所稱媿靡自任　先¶
皇帝未明求衣乆已格於至治洮盥憑几尚不忘於選¶
賢庸登哲民以遺後聖雖喜車旌之召旋興弓劒之悲¶
(事見/上注)臣子之心逺迩&KR0002;一即日承巳拜命計將就塗念¶
展謁之何時徒向風而永望謹奉啓陳謝不宣謹啓¶
　　　謝館職啓(墓誌云治平二年公判登聞鼔院/英宗在藩聞公名欲以唐故亊召入)¶
<pb:KR4d0079_SBCK_027-5b>¶
(翰林宰相限以近例欲召試祕閣/上曰/未知其能否故試如&KR0171;軾有不能耶宰相)¶
(猶不可及試二論皆/入三等得直史館)¶
試言無取錫命過優進貽朋友之譏退有簡書之畏靦¶
顔就列撫巳&KR0002;驚國家取士之門至多而制舉號爲首¶
冠育才之地非一而䇿府處其最髙(穆天子傳曰羣玉/山先王之所謂䇿)¶
(府)觀其所以待之蓋亦可謂至矣知寳王璵璠難得而¶
易毀故篋櫝以養其全知楩楠豫章積嵗而後成故封¶
殖以待其長施等天地恩均父師恭惟　先帝臨御以¶
來四十二載所擢賢良方正之士十有五人(天圣八年/成都何詠)¶
(河南冨弼景祐元年建州呉育泉州&KR0171;紳&KR0063;天張方平/宝元元年雲州田况慶曆二年杭州錢明逸錢𩔖逺皇)¶
(祐元年離州呉奎嘉祐二年越州夏噩嘉祐四年秀州/陳舜俞和州錢藻嘉祐六年衢州王介并公兄弟共十)¶
(有五/人)其志莫不舉明主於三代之隆(王吉䟽云公卿幸/得遭遇其時言聽)¶
<pb:KR4d0079_SBCK_027-6a>¶
(諫從然未有建万世之長䇿/㪯眀主於三代之隆者也)其言莫不欲措天下於泰¶
山之固(淮南王安諫伐南越書云傳之子孫施/之无穷天下之安猶泰山而四維之也)大則欲¶
興禮樂以範來世小則欲操數術以馭四夷然而進有¶
後先名有隱顯命有窮逹時有重輕或巳踐廟堂之崇¶
或巳登侍從之列或反流落於逺郡或尚滯留於小官¶
或死生之乖睽已爲陳迹或擯斥於罪戾僅夷平民雖¶
曰功名冨貴所由之塗亦爲毀譽得䘮必爭之地名重¶
則於實難副論髙則與世常踈故雖絶異之資猶有不¶
任之懼軾之内顧豈不自知性任巳以直前斈師心而¶
無法(師心見/莊子)自始操筆知不適時會宗伯之選掄疾時¶
文之靡弊擢居異等以風四方(墓誌云嘉祐二年歐陽/文忠公考試礼部疾時)¶
(文之詭異思有以救之梅圣俞時与其事得公論刑賞/以示文忠文忠驚喜以爲異人欲以冠多士疑曽子固)¶
<pb:KR4d0079_SBCK_027-6b>¶
(所為子固文忠门下士也乃寘公第二復以/春秋對義居第一士聞始譁不厭乆乃信伏)不知滿溢¶
之憂復玷良能之舉&KR0018;賢者所難之任爭四海欲得之¶
求其爲憃愚可爲危慄是以一參賔幕&KR0186;蹈危機巳嘗¶
名挂於深文(東坡詩案云任鳯翔府簽判日爲中元節/不過知府厅罰銅八斤乃太守陳希亮公)¶
(弼所/按也)不自意全於今日而况　大明繼照百度惟新理¶
財訓兵有鞭笞戎狄之志信賞必罰有追述　祖宗之¶
風凡用人歷試其能苟敗事必誅無赦此太平可待之¶
日豈不肖兼容之時而乃度越賢豪曲収微賤縱不能¶
力辭而不就亦當知非分以自慙此蓋伏遇某官志在¶
斯民仁爲己任欲辦大事務兼寸尺之長將求多聞故¶
引㳙埃之助致此忝冒有踰等倫欲報無縁將何望於¶
頑鄙遇寵知懼庶不至於惰媮¶
<pb:KR4d0079_SBCK_027-7a>¶
　　　賀韓丞相啓(韓終字子華神道碑云熈寧二年/夏羌人大入慶州境殺掠數千絳)¶
(自請行遂爲陜西宣無使治兵廊延使偏/將种諤出青澗城趨銀州界破抚寜開光)¶
(諸帳就拜同中/書門下平章事)¶
右軾啓伏審誕膺𠕋命首冠輔臣四方聳觀萬口同慶¶
天下幸甚天下幸甚自古在昔治少亂多夫天將欲措¶
世於大安必有異人之間出使民莫不回心而向道𩔖¶
非俗吏之所能(見賈&KR0105;/治安策)方陋漢唐將追尭舜洪惟上聖¶
之后眷求一德之臣謂莫如公遂授以政付八音於師¶
曠孰敢爭能&KR0162;六轡於王良坐將致逺引領以望惟日¶
爲年恭以昭文相公全德難名巨才不器亹亹申伯之¶
望(崧髙詩亹亹由泊王纉之/事箋云亹亹勉也纉継也)堂堂漢相之風(王商傳商/代康衡爲)¶
(丞相爲人多質有威重長八尺餘身体鴻大容貌甚過/絶人成帝何平四年單于來朝引見白虎殿丞相商坐)¶
<pb:KR4d0079_SBCK_027-7b>¶
(未央廷中單于前拜謁商商起離席与言單于仰視/商貌大畏之遷延却退天子聞而歎曰此真漢相矣)出¶
入三朝險夷一節蕞爾種羌之拒命&KR0099;言當守以請行¶
威聲所加膻&KR0126;自屏淮蔡旣定而裴度相(度本傳徳宗/討淮蔡乆不)¶
(下度請身往督𢧐即拜門下侍郎平章亊淮西宣/慰招討處置使卒擒元濟進封𣈆國公復知政事)徐方¶
不回而召虎歸(常武詩云徐方不回王曰還㱕/箋云回猶違也還㱕振旅也)縱復遺¶
種龍荒遊魂沙海譬之疥癬(囯語夫差旣許越成將伐/齊申胥諫曰今王非越是)¶
(圖而齊魯以爲憂夫/齊魯譬諸疾疥癬也)豈足&KR1057;搔必將訓兵擇帥而授之¶
規摹積榖堅城而磨以嵗月破斧之惡四國(破斧詩周/大夫惡四)¶
(囯而美周/公之東征)實願周公之亟還折箠以鞭赤眉無煩鄧禹¶
之乆外(後漢鄧禹傳赤眉西走扶風禹乃入長安後以/乏食帝召禹還勑曰赤眉无榖自當來東吾折)¶
(捶笞之非諸將&KR0104;/也无得復妄進兵)天下是望豈惟一人即日邉徼苦寒¶
台候何似伏冀爲國善調寢興謹奉啓起居¶
<pb:KR4d0079_SBCK_027-8a>¶
　　　荅曾學士啓(名孝寛魯公/公亮子也)¶
伏審祗奉詔恩榮升𠕋府允厭朝論增輝士林伏惟慶¶
慰恭以聖神在御政化惟新顧𥸤俊之無才豈㧞賢而¶
待次賤如莘野猶爲席上之珍逺若𫝊巖盡入鵠中之¶
選而况圭璋之質近生閥閱之家固冝首膺寤寐之求¶
於以助成肅雍之化府判學士天資粹美儒術講明向¶
屈處於下僚蓋避嫌而自晦属武子之請老(左傳宣公/十七年秋)¶
(八月𣈆師還范武子將老召其子文子曰吾聞喜怒以/𩔖者鮮易者實多尔從二三子惟敬乃請老是請老乃)¶
(范武子今諸本皆作/文子疑傳冩之誤)察少翁之最賢(前漢韋元成字少/翁賢之子也少好)¶
(斈修父業其兄洪犯法賢死門/下生共矯賢令以元成爲後)撫念老成聿求義訓豈¶
獨褒崇之盛典固將樂育於美材自顧庸虚𫉬聮齋舎¶
忽捧書詞之辱益知謙德之光喜愧于心踧踖無措¶
<pb:KR4d0079_SBCK_027-8b>¶
　　　賀歐陽少師致仕啓(倦遊録云歐陽文忠公在/蔡州屡乞致仕門生蔡承)¶
(禧曰公徳望為朝廷𠋣重且未及引年豈/容遽去也歐公荅曰脩平生名節爲後生)¶
(描𦘕盡惟有早退以全晚節豈可更俟驅/逐乎神道碑云公在亳巳六請致仕比至)¶
(蔡逾年復請熙寧四年以觀/文殿斈士太子少師致代)¶
伏審抗章得謝釋位言還天眷雖𨺚莫奪巳行之志士¶
流太息共髙難繼之風凡在庇庥共増慶慰伏以懷安¶
天下之公患去就君子之所難世靡不知人更相𥬇而¶
道不勝欲私於爲身君臣之恩係縻之於前妻子之計¶
推輓之於後至於山林之士猶有降志於垂老而况廟¶
堂之舊欲使辭福於當年有其言而無其心有其心而¶
無其决愚智共蔽古今一塗是以用舎行藏仲尼獨許¶
於顔子存亡進退周易不及於賢人自非智足以周知¶
<pb:KR4d0079_SBCK_027-9a>¶
仁足以自愛道足以忘物之得䘮志足以一氣之盛衰¶
則孰能見幾禍福之先脫屣塵垢之外常恐兹丗不見¶
其人㐲惟致政觀文少師全徳難名巨材不器事業¶
三朝之望文章百丗之師功存社稷而人不知躬履艱¶
難而節乃見縱使耄期篤老猶當就見質疑而乃力辭¶
於未及之年(歐公掛冠時/方六十有五)退託以不能而止大勇&KR0002;怯¶
大智如愚至貴無軒冕而榮至仁不導引而壽較其所¶
得孰與昔多軾受知最深聞道有自雖外爲天下惜老¶
成之去而私喜明哲得保身之全伏暑向䦨台候何似¶
伏冀爲時自重少慰輿情¶
　　　賀韓丞相再入啓(名璹字稚圭相州安陽人嘉/祐三年拜平章亊熙寕六年)¶
(自大毛府/復入相)¶
<pb:KR4d0079_SBCK_027-9b>¶
伏覩詔書登庸舊徳傳聞四海&KR0172;喜一辭竊以君臣之¶
間古今異道任法而不任人則責輕而憂淺庸人之所¶
安任人而不任法則責重而憂深賢者之所樂凡吾君¶
所以推心忘己一切不問而聽其所爲盖其後必將責¶
報收功三年有成而底於至治自非量足以容物智足¶
以知人強足以濟艱難勇足以断取捨則何以首膺民¶
望力報主知共惟史館相公忠誠在天徳望冠丗如乾¶
之中正挺然而純粹精如坤之六二隤然而直方大更¶
練　三朝之用捨出入四方之險夷疲民系心有識引¶
領必將發其藴蓄以次施行始緩獄以&KR0073;民終措刑而¶
隆禮軾登門最舊荷顧亦深喜抃之懷實倍倫等¶
　　　宻州謝執政啓¶
<pb:KR4d0079_SBCK_027-10a>¶
䝉恩授前件差遣巳於今月三日赴上訖帶山&KR0018;海號¶
爲持節之邦多病無功乆在散材之目(莊子人間丗篇/匠石見櫟社木)¶
(其大蔽牛匠石不顧弟子問/之曰已矣勿言之矣散木也)授非所稱愧靡自任矧兹¶
願治之辰方以求賢爲急冝得敏銳兼人之器以副厲¶
精更化之懷如軾者天與愚忠家傳朴學議論止於汙¶
俗交遊謂之陳人(莊子寓言篇人而无以先人无人/道也人而无人道是之謂陳人)出¶
佐郡條荐更嵗籥雖僅脫網羅之患(墓誌云公論事愈/力王介甫愈恨御)¶
(史知&KR0258;亊者爲誣奏公過失穷治无所得公未甞以一/言自辨乞外任避之通判杭州故有僅脫綱羅之說)¶
然卒無毫髪之稱豈伊寵榮偶及衰鈍此盖伏遇某官¶
股肱元聖師表萬&KR0022;欲隆太平極治之風故開兼收並¶
採之路重使一夫之不𫉬特&KR0162;支郡以見收荷恩至深¶
論報何所謹當䥴磨朽鈍箠策疲駑雖無望於功名庶¶
<pb:KR4d0079_SBCK_027-10b>¶
少逃於罪戾過此以往未知所裁¶
　　　荅楊屯田啓二¶
伏承枉顧寵示長書禮數過隆旣匪妄庸之稱文詞深¶
厚足爲衰拙之光反復究觀愧汗交集伏惟通判屯田¶
學深經術名重薦紳頃者劒外屈臨百里之間己是部¶
中受賜一人之數豈伊幸㑹復此逢迎聽其言信仁人¶
之愽哉(左傳斉景公曰子之宅近市識貴賤乎於楚时/景公繁於刑有鬻踊者晏子故對曰踊貴而屦)¶
(賤景公為是省刑君子曰仁人之言其利博/哉晏子一言而斉侯省刑踊謂削足者屦也)居是&KR0022;蓋¶
大夫之賢者欲報瓊瑶之貺適苦簿書之煩言之不文¶
(左傳襄公二十五年仲尼曰志有之言以足志/文以足言不言誰知其志言之无文行而不逺)永以爲¶
好¶
向者不遺特蒙枉顧愧無琴瑟旨酒以樂我嘉賔但喜¶
<pb:KR4d0079_SBCK_027-11a>¶
直諒多聞真古之益友(此語見刘/向傳賛)謂將繼此而得見豈¶
意闕然而有行伏讀誨音惟知感歎伏惟通判屯田才¶
猷通敏學術深純(非獨東州杞梓之珍將為令尹子木問声/清廟璠璵之宝/子曰晋大夫与)¶
(楚孰䝨對曰晋卿不如楚其大夫則䝨皆卿材也如/杞梓皮革自楚往也虽楚有材晋实用之見左傳)蹔¶
臨邊服行履要津而軾早以空踈加之衰病不縁曠官¶
而罷去則當引分以歸耕自兹恐遂有出處之踈故臨¶
紙不能無悵惘之意惟祈自重少副下情¶
　　　謝監司薦舉啓¶
猥以庸虛過蒙知遇旣免尤譴復加薦論自省孤危加¶
之衰病生而賦朴野之性愚不識禍福之機但知任巳¶
以直前不復周防而慮後動觸時忌言爲身災擠而去¶
之則爲有功引而進之亦或招悔自非不以利禄爲意¶
<pb:KR4d0079_SBCK_027-11b>¶
而以仁厚爲心顧兹鈍頑誰肯収錄伏惟某官時望至¶
重主知巳深方將長育於羣材專務掩覆於小過憐其¶
謀身之甚拙進絶望而退無歸知其爲政之雖迃嵗有¶
餘而日不足(老聃之徒有庚桑楚者居畏壘之山畏壘/之民相与言曰庚桑子之始来吾洒然異)¶
(之今吾日計之而不足嵗計/之而有餘庶幾其聖人乎)特矯世俗借之齒牙(南史/謝眺)¶
(好奨人才會諬孔闓粗有才筆未爲時知孔珪嘗令草/表以示眺眺嗟吟良乆手自折簡冩之謂珪曰士子声)¶
(名未立應共奨成/無惜歯牙餘論)軾敢不祗畏簡書益自脩飭豈云報¶
徳苟不辱知過此以還未知所措¶
　　　徐州謝兩府啓¶
移守河中巳愧超陞之異改臨泗上仍叨藩鎮之雄(熈/寜)¶
(十年公自密州就差知河/中府未到任改知徐州)旣見吏民周覽風俗地形&KR0109;¶
要當東南水陸之衝民食艱難正春夏旱蝗之際冝得¶
<pb:KR4d0079_SBCK_027-12a>¶
一時之循吏以安千里之疲氓如軾者才不逮人學非¶
適用早塵䇿府自知拙直之難安屢近守符意請苟全¶
之善計然自往來三郡首尾七年足蹈危機僅脫風波¶
之險心存吏役都忘學術之源旣未决於歸耕敢復求¶
於善地伏遇某官權衡萬物髙下一心頑鑛悍堅實費¶
陶鎔之力散材踈惡徒施封殖之恩謹當箠䇿疲駑䥴¶
磨朽鈍上酬天造次荅已知¶
　　　賀吕副樞啓(名公弼申公/夷簡子也)¶
伏審近膺告命入緫樞機中外聳觀朝廷増重伏惟慶¶
慰竊以古之爲國權在用人徳厚者輔其才而名益隆¶
望重者無所爲而人自服是以淮南叛國先止謀於長¶
孺(史記汲黯傳云淮南王謀反惮黯曰好直諌守節/死義難惑以非至如說丞相洪如發蒙振落耳)汾¶
<pb:KR4d0079_SBCK_027-12b>¶
陽元老尚改觀於公權(楊綰字公權始輔政中書令郭/子儀在邠州行營方大會除書)¶
(至音楽散五之四其他聞/風靡然而化者不可勝纪)樽爼可以折衝(晏子春秋曰/晋平公使范)¶
(昭&KR0026;斉囯政景公觴之范昭曰願得君之樽爲壽公令/左右酌樽以献晏子命撤去之范昭不恱而起舞顧太)¶
(師曰爲我奏成周之楽太師曰盲臣不習也范昭歸謂/平公曰斉未可并吾欲試其君晏子知之吾欲犯其樂)¶
(太师知之吾欲輟伐斉之謀孔子曰善乎不出樽爼之/間而折充千里之外晏子之謂也南斉雜録云折充者)¶
(言充車所以充突也欲攻巳者折/還其充車於千里之外不敢来也)藜藿爲之不採(前漢/蓋寛)¶
(饒上封事宣帝怒其誹謗執金吾處以大逆不道諌大/夫鄭昌上書訟寛饒曰臣聞山有猛獸藜藿為之不採)¶
(囯有忠臣姦/邪為之不起)哀此風流之莫繼乆矣寂寥而無聞天亦¶
厭於凡才上復思於舊徳恭惟樞宻侍郎性資仁義世¶
濟忠嘉豈惟清節以鎮浮固巳直言而中病出領數郡¶
&KR0002;將終身小人謂之失時君子意其復用迨兹顯拜夫¶
豈偶然然而荷　三朝兩世之恩當春秋賢者之責(唐/太)¶
<pb:KR4d0079_SBCK_027-13a>¶
(宗賛云春秋之法/常責備於賢者)推之不去凛乎其難進伯玉而退子¶
瑕(家語衛蘧伯玉賢而靈公不用弥子瑕不肖反任之/史魚驟諫而不従將卆命其子曰吾不能進蘧伯玉)¶
(退弥子瑕是吾爲臣不能正君也生而不能正君則死/无以成礼我死汝置屍牖下其子從之靈公弔而問焉)¶
(其子以父言告公公愕然失容曰是寡人之過也於是/命之殯於各位進蘧伯玉而用之退弥子瑕而逺之孔)¶
(子聞之曰古之諫者死則已矣未有&KR0002;史/魚死而屍諌忠感其君者也可不謂直乎)人皆望於門¶
下烹桑羊而斬樊噲(史記平準書元封中小旱上令官/求雨卜式言曰縣官當食租衣稅)¶
(而已今洪羊令吏坐市列肆販物求利烹洪羊乃雨季/布傳匈奴嫚書至吕后大怒議擊匈奴樊噲曰臣願得)¶
(十万衆横行匈奴中季/布曰樊噲可斬也靣謾)公無愧於古人莫&KR0002;盡行疇昔¶
之言庶幾大慰天下之望軾登門最舊稱慶無縁踊躍¶
之懷實倍倫等¶
　　　賀趙大資致仕啓(名抃字閱道衢之西安人元/豐二年二月加太子少保致)¶
(仕时年七十二退居于衢有/溪石松竹之勝亊見墓誌)¶
<pb:KR4d0079_SBCK_027-13b>¶
伏審抗章得謝奉𠕋言還搢紳聳&KR0026;閭里相慶竊謂冨¶
貴不爲至樂功名非有甚難樂莫樂於還故郷難莫難¶
於全大節歷數當今之卿相或寓他邦究觀自古之忠¶
賢少有全傳錦衣而夜行者多矣(史記韓生說項羽都/関中羽懷思東帰曰)¶
(冨貴不㱕故郷/如衣錦夜行)狐裘而羔䄂者有之(左傳㐮公十四年/右宰榖従而逃帰)¶
(衛人將殺之辭曰余不説&KR0004;/矣余狐裘而羔䄂乃赦之)至&KR0002;百行渾圎五福純備¶
當世所羡非公而誰恭惟致政大資少保道心精微徳¶
望宏逺無施不可尤髙臺諌之風(公為殿中侍御史彈/劾不避權倖京师■)¶
(公鐵靣/御史)所臨有聲最冝呉蜀之政(熈寜三年知杭州公/素號寛厚抗之無頼)¶
(子弟以此逆公皆駢首爲惡公擇重犯者率黥配他州/惡黨相帅遁去五年朝廷以戍卒爲憂再以公知成都)¶
(至蜀默爲經略燕勞閑暇如/他日兵民晏然亊見墓誌)才不究於大用命乃係於¶
生民與時偕行不可則止見故人而一𥬇綽有餘歡念¶
<pb:KR4d0079_SBCK_027-14a>¶
平生之百爲一無可恨方將深入不二獨遊無何黙追¶
粲可之風(杜詩余亦師粲可身猶縛禪寂粲乃僧粲/可乃慧可傳燈云正與達磨世次相接)坐¶
致喬松之壽(史記李斯傳云必有喬松之壽前漢王褒/頌云何必吹嘘呼吸如喬松顔師古曰喬)¶
(王喬松赤松子皆仙人/也其詳見礼泉賦注)軾荷知有素貪禄忘歸慕鸞鵠¶
之髙翔眷樊籠而永歎(莊子養生篇云澤雉十歩一啄/百歩一飲不蘄蓄乎樊中注云)¶
(樊所以/籠雉)傾頌之素敷冩莫窮¶
　　　荅陳齋郎啓¶
伏審祗膺寵命榮踐亨塗拜慶庭闈溢歡聲於觀者馳¶
書士友掞華藻之燦然顧此衰羸實難當捧伏惟齋郎¶
天資深茂學術淹通經行两純窮逹一操乆困有司之¶
尺度退從老圃於丘園陋彼素飱是聞也非逹也凛然¶
遺直惟有之則似之假道一官權輿千里幅巾藜杖願¶
<pb:KR4d0079_SBCK_027-14b>¶
爲二老之風流(杜詩與子成二/老來往亦風流)甲第髙門坐看諸郎之¶
冨貴欣頌之至筆舌難周¶
　　　賀文太尉啓(名彦博字寛夫汾州介休人熈寜/六年拜司空建節判何陽徒判大)¶
(名府元豐三年除太尉開/府儀同三司復判河南)¶
伏審孚號&KR0045;庭臨軒遣使出節少府授龯齋壇夷夏聳¶
觀兵民交慶蓋功業盛大則極名器而後稱惟徳度宏¶
逺故舉富貴而&KR0002;無蔚爲三世之宗臣豈獨一時之盛¶
亊恭惟留守太尉丈丈道本天合徳爲人師信及三川¶
之豚魚(應劭音義曰三川今河南郡/韋昭曰有河洛伊故曰三川)威加兩河之草木¶
(謂河南/河北)身任休戚言爲重輕始&KR0002;留侯弱冠而遇髙祖¶
(張良傳云秦滅韓良少未事韓道遇沛公於留漢封功/臣使自擇斉三万户良曰始臣起下邳與上㑹留臣願)¶
(封留足矣廼/封良為留侯)晚同尚父黃髪而亮武王(大明詩云維师/尚父时維鷹揚)¶
<pb:KR4d0079_SBCK_027-15a>¶
(凉彼武王古注云尚/父謂吕望凉佐也)旣奉册書益新民聽方將威懷北¶
虜係頸長纓(終軍傳云軍自請願受長纓/必羈南越王而致之闕下)約束河公&KR0100;¶
流故道(黄河舊自澶州東去過㤗山下爲禹故道元豐/間却自滑州行爲比流潞公主回河之議欲令)¶
(復禹故道河公即河/伯見溝洫志&KR0602;子&KR0084;)然後入調伊傳之鼎歸躡松喬之¶
游輿論所期斯言可必軾謫官有限趨侍無縁踴躍之¶
心宣冩難盡¶
　　　登州謝兩府啓¶
右軾啓蒙恩授前件官巳於今月十五日到任上訖者¶
迂愚之守没齒不移廢逐之餘歸田巳幸豈謂承宣之¶
&KR0009;忽爲枯朽之榮眷此東州下臨北徼俗近齊魯之厚¶
迹皆秦漢之陳賔出日於麗譙山川炳煥傳夕烽於海¶
嶠鼓角清閑(朱勝非丞相秀水閑居録云登州城在赤/山下海灘中北行三百餘里有山曰駝基)¶
<pb:KR4d0079_SBCK_027-15b>¶
(島每嵗舥魚廵挨一貟領千兵往戍四月一日起八月/&KR0004;乃帰云北島与虜葪州界相近故也方守戍時駝基)¶
(日㪯平安火沙門島應之城内鼔角門又應之城之東/北隅有楼名賔日四月間見日出最早予嘗觀之日將)¶
(出海波皆紅洶湧有声又青霞對起雲日間須&KR0119;日輪/果從二霞中出&KR0171;軾子瞻知州日謝二府啓云賔出日)¶
(於麗譙山川炳煥傳夕烽於/海嶠鼔甬清閑盖謂此也)顧靜樂之難名𥬇妄庸之¶
竊據此蓋伏遇某官股肱元聖師保萬民才全而徳不¶
形任重而道愈逺謂使功不如使過而觀過足以知仁¶
特借齒牙(南史謝眺好奬人才會稽孔闓未爲時知孔/珪甞令草表以示眺眺自折簡冩之謂珪曰)¶
(士子声名未立應共/&KR0324;成母惜齒牙餘論)曲成羽翼(張良傳髙帝楚歌曰鴻/鵠髙飛一舉千里羽翼)¶
(以就横/絶四海)軾敢不服勤簿領祗畏簡書䇿蹇磨鉛少荅非¶
常之遇息黥補劓(莊子大宗師篇意而子謂許由曰庸/記知夫造物者之不息我黥而&KR0024;我)¶
(劓使我乗成/以隨先生邪)漸収無用之身過此以還未知所措¶
　　　謝中書舎人啓¶
<pb:KR4d0079_SBCK_027-16a>¶
右軾啓蒙恩授前件官者起於貶所未及朞年擢置周¶
行遽參法從省躬無有被寵&KR0002;驚竊惟人材進退之間¶
實爲風俗隆替之漸必欲致治在於積賢雖一薛居州¶
齊言不能移楚而用范武子𣈆盗可使奔秦(左傳晉以/士㑹将中)¶
(軍於是晋囯之盜奔於秦羊舌職曰吾聞禹/称善人不善人逺矣善人在上則囯无倖人)崔琰進而¶
廉儉成風(三囯志魏毛玠傳玠與崔琰並典選㪯其所/㪯用皆清白之士雖於时有盛名而行不由)¶
(本者終莫得進務以儉率人由是天下之士莫不以廉/節自勵雖貴寵之臣輿服不敢過度太祖歎曰用人如)¶
(此使天下人自/治吾復何爲哉)楊綰用而淫侈改度(本傳云綰始輔政/御史中丞崔寛本)¶
(豪侈城南别墅池觀堂皇爲當时第一即日遣人毀之/京兆尹&KR0058;幹出入從騶馭百数省損才留十餘&KR0016;中書)¶
(令郭子儀在邠州行營方大㑹除書至音楽/散五之四他聞風靡然自化者不可勝紀)誠國是之¶
先定(新字曰楚莊王河問孫叔敖曰寡人未得所以爲/囯是也叔敖曰囯之有是衆所惡也恐王不能定)¶
(也王曰不定獨在君亦在臣乎對曰君驕士曰士非我/无従冨貴士驕君曰君非士无從安存人君或至失囯)¶
<pb:KR4d0079_SBCK_027-16b>¶
(而不悟士或至飢寒而不進君臣不合則囯旻無/從定矣莊王曰善願相囯與諸大夫共定囯是也)雖民¶
散而可収拔茅茹者以彚而征傅馬棧者必先其直(管/子)¶
(雜篇云成公觀於廐問廐吏曰廐何亊最難廐吏未對/管仲對曰夷吾嘗爲圉人矣傅馬棧最難先𫝊曲木曲)¶
(木又求曲木曲木巳傅直木母所施矣先傅直木直木/又求直木直木巳傅曲木亦母所施矣房元齡注云)¶
(小人用則君子退/君子用則小人退)用舎旣見好惡自明人知所趨𫝑有¶
必至今朝廷方講當世之務力追前代之隆雖改定法¶
令足以便事而未足以安民寛弛賦役足以安民而未¶
足以成俗是以登進𦒿老搜求雋良將使士知向方民¶
亦有恥如軾者山林下士軒冕棄材少而學文本聲律¶
雕蟲之技出而從仕有狂狷嬰鱗之愚(史記韓非說難/曰夫龍之為蟲)¶
(也可擾狎而&KR0016;也然其喉下有逆鱗徑尺人有嬰之則/必殺人人主亦有逆鱗&KR0003;之者能無嬰人主之逆鱗則)¶
(幾/矣)溝中不願於青黃(莊子外篇云百年之木破爲犧樽/青黄而文之其断在溝中比犧樽)¶
<pb:KR4d0079_SBCK_027-17a>¶
(於溝中之断則美𢙣有/間矣其於失性一也)爨下無心於宫徵誤蒙收拾已¶
出優恩荐履禁嚴殊非素望此蓋伏遇某官德配前哲¶
望隆本朝名重圭璋上助廟堂之用言爲蓍蔡下同卿¶
土之謀餘論所加虛名增重知丹心之尚在憐白首之¶
無歸特借寵光以觀衰病任隆才下恩重報輕¶
　　　　　　　　　　　　　　　　　直道而行恐¶
非所以安愚不肖之分充位而巳又不足以觧卿大夫¶
之憂蚤夜以思進退惟谷恐懼𢧐越不知所裁¶
　　　謝翰林學士啓¶
叨奉寵恩擢居禁近任逾器表憂與愧井内自顧於衰¶
遲冝退安於冗散豈期晚節復與英遊此蓋伏遇某官¶
徳配先民望隆多士至誠樂與共推人物之評(後漢許/劭与兄)¶
<pb:KR4d0079_SBCK_027-17b>¶
(靖覈論郷黨人物毎月更品/題由是汝南俗有月旦評)雅量兼容曲借齒牙之末¶
(亊見/上註)致兹朽鈍亦踐髙華方修問之未遑遽移書之見¶
及其爲感佩難盡敷陳¶
經進東坡文集事略卷第二十七¶
<pb:KR4d0079_SBCK_027-18a>¶
