# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.557550
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0478-019經進東坡文集事略-卷第十九.
<pb:KR4d0079_SBCK_019-1a>¶
經　進東坡文集事略卷第十九¶
　　　迪功郎新紹興府&KR0792;縣主簿臣郎　曄　上進¶
　　進䇿斷¶
　　　　䇿斷上　䇿斷中¶
　　　　䇿斷下¶
　　　䇿斷上¶
二虜爲中國患至深逺也天下謀臣猛將豪傑之士欲¶
有所逞於西北者乆矣聞之兵法曰先爲不可勝以待¶
敵之可勝(孫子軍形篇曰昔之善&KR0062;者先爲不可勝/以待敵之可勝不可勝在巳可勝在敵)嚮¶
者臣愚以爲西北雖有可勝之形而中國未有不可勝¶
之備故&KR0060;嘗以爲可特設一官使獨任其責而執政之¶
臣得以専治内事(此&KR0003;見䇿/略第二篇)苟天下之弊莫不盡去紀¶
<pb:KR4d0079_SBCK_019-1b>¶
綱脩明食足而兵強百姓樂業知愛其君卓然有不可¶
勝之備如此則臣因得備論而極言之夫天下將興其¶
積必有源天下將亡其發必有門聖人者唯知其門而¶
塞之古之亡天下者四而天子無道不与焉盖有以諸¶
侯強逼而至於亡者周唐是也(周以列囯并吞而亡/唐以藩鎮跋扈而亡)有¶
以匹夫横行而至於亡者秦是也(謂陳呉刘/項之属)有以大臣¶
執權而至於亡者漢魏是也(曹操執漢之權至其子丕/卒以代漢是爲魏文帝司)¶
(馬懿執魏之權至其孫炎/卒以代魏是爲晉武帝)有以蠻夷内侵而至於亡者¶
二&KR0051;是也(公自注云二晉乃司馬氏石氏司馬氏之世/五胡乱華見晉史載記石氏至少帝爲契丹)¶
(所滅見/五代史)使此七代之君皆能逆知其所由亡之門而塞¶
之則至于今可以不廢惟其諱亡而不爲之備或備之¶
而不得其門故禍發而不救夫天子之&KR0020;蟠於天下而¶
<pb:KR4d0079_SBCK_019-2a>¶
結於民心者甚厚故其亡也必有大&KR0169;焉而一日潰之¶
其窺之甚難其取之甚宻曠日持久然後可得而間盖¶
非有一日卒然不救之患也是故聖人必於其全安甚¶
盛之時而塞其所由亡之門盖臣以爲當今之患外之¶
可畏者西戎北胡而内之可畏者天子之民也西戎北¶
胡不足以爲中國大憂而其動也有以召内之禍内之¶
民實執存亡之權而不能獨起其發也必將待外之變¶
先之以戎狄而繼之以吾民臣之所謂可畏者在此而¶
巳昔者敵國之患起於多求而不供供者有倦而求者¶
無猒以有倦待無厭而能乆安於無事者天下未嘗有¶
也故夫二虜之患特有逺近耳而要以必至於戰敢間¶
今之所以戰者何也其無乃出於倉卒而備於一時乎¶
<pb:KR4d0079_SBCK_019-2b>¶
且夫兵不素定而出於一時當其危疑擾攘之間而吾¶
不能自必則權在敵國權在敵國則吾欲戰不能欲休¶
不可進不能戰而退不能休則其計將出於求和求和¶
而自我則其所以爲賂者必重軍旅之後而繼之以重¶
賂則國用不足國用不足則加賦於民加賦而不巳則¶
凡暴取豪奪之法不得不施於今之世矣天下一動變¶
生無方國之大憂將必在此盖嘗聞之用兵有權權之¶
所在(囯/其)乃勝是故國無小大兵無強弱有小國弱兵而¶
見畏於天下者權在焉耳千鈞之牛制於三尺之童弭¶
耳而下之曽不如徂猿之&KR0108;擲於山林此其故何也權¶
在人也我欲則戰不欲則守戰則天下莫能支守則天¶
下莫能窺昔者秦嘗用此矣開関出兵以攻諸侯則諸¶
<pb:KR4d0079_SBCK_019-3a>¶
侯莫不願割地而求和(如周顕王三十九年秦伐魏魏/入少梁河西地于秦赧王三年)¶
(秦及楚&KR0062;楚敗割兩/城以請平于秦之&KR0011;)諸侯割地而求和於秦則秦人未¶
嘗急於割地之利&KR0002;不得巳而後應故諸侯常欲和而¶
秦嘗欲戰如此則權固在秦矣且秦非能強於天下之¶
諸侯秦惟能日必而諸侯不能是以天下百戰而卒歸¶
於秦(秦始皇十/八/年取韓二十年取魏二十五/年&KR0145;趙晋楚二十六年取燕耴齊&KR0004;并天下)諸侯之¶
利固在縱横也朝聞蘇秦之&KR0003;而合爲縱暮聞張儀之¶
計而散爲横秦則不然横人之欲爲横縱人之欲爲縱¶
皆使其自擇而審處之諸侯相頋而終莫能自必則權¶
之在秦不亦冝乎嚮者寶元慶曆之間河西之役可以¶
見矣其始也不得巳而後戰其終也逆探其意而與之¶
和從而厚餽之(仁廟寳元元年十一月西夏趙元昊自/陳僣切事二年六月下詔削奪元昊官)¶
<pb:KR4d0079_SBCK_019-3b>¶
(爵継而發兵討之自是連&KR0010;入冦至慶曆&KR0004;乃/復請和朝廷亦厭兵遂厚加錫賜而與之和)惟恐其¶
一日復戰也如此則賊常欲戰而我常欲和賊非能常¶
戰也特持其欲戰之形以乗吾欲和之勢屢用而屢得¶
志是以中國之大而權不在焉欲天下之安則莫&KR0002;使¶
權在中國欲權之在中國則莫&KR0002;先發而後罷示之以¶
不憚形之以好戰而後天下之權有所歸矣今夫庸人¶
之論則曰勿爲禍始(此語出/莊子)古之英雄之君豈其樂禍¶
而好殺唐太宗旣平定天下而又&KR0010;&KR0010;出師以從事於¶
夷狄(正觀三年伐突厥八年伐吐谷渾十二年伐吐/蕃十三年伐髙昌十五年伐薛延陁並見夲紀)蓋¶
晚而不倦&KR0064;露於千里之外親擊髙麗者再焉(正&KR0026;十/八年命)¶
(李丗勣等率十六㧾管兵親擊髙麗二十/一年又命丗勣等率三揔管兵以伐髙麗)凡此者皆所¶
以爭先而處強也當時群臣不能&KR0055;明其意以爲敵國¶
<pb:KR4d0079_SBCK_019-4a>¶
無釁而我則發之(髙麗之役房元齡褚/遂良輩皆上䟽諌)夫爲國者使人¶
備巳則權在我而使巳備人則權在人當太宗之時四¶
夷狼顧以備中國故中國之權重苟不先之則彼或已¶
執其權矣而我又鰓鰓焉惡戰而樂罷使敵國知吾之¶
所忌而以是取必於吾如此則雖有天下吾安得而爲¶
之唐之衰也恠其厭兵而畏戰一有敗衂則兢兢焉縮¶
而去之是故姦臣執其權以要天子(唐自粛代徳宗以/來兵威不振専事)¶
(姑息故一時蕃鎮/得以擅權跋扈)及至憲宗&KR0108;而不顧雖有小挫而不¶
爲之沮(裴度傳云于時討蔡数不利群臣爭請罷兵㑹/唐鄧節度使髙霞寓&KR0062;郤他相欲赦賊帝曰一)¶
(勝一負兵家常&KR0020;詎一敗便沮成計/乎於是左右不能容其間卒擒元濟)當此之時天下之¶
權在於朝廷伐之則足以爲威赦之則足以爲恩(夲紀/賛云)¶
(憲宗剛明果断自&KR0004;即位&KR0099;然發憤志平僣亂能用忠/謀不惑群議卒收成功自呉元濟誅強蕃悍將皆欲悔)¶
<pb:KR4d0079_SBCK_019-4b>¶
(過而效順當此之時/唐之威令幾於復振)臣故曰先發而後罷則權在我矣¶
　　　䇿斷中¶
臣聞用兵有可以逆爲數十年之計者有朝不可以謀¶
夕者攻守之方戰鬬之術一日百變猶以爲拙&KR0002;此者¶
朝不可以謀夕者也古之欲謀人之國者必有一定之¶
計勾踐之取呉秦之取諸侯髙祖之取項籍皆得其至¶
計而固執之是故有利有不利有進有退百變不同而¶
其一定之計未始易也勾踐之取呉是驕之而巳(囯語/曰越)¶
(王勾踐爲呉所敗棲於㑹稽王召范蠡而問焉對曰卑/辭厚礼玩好女楽尊之以名如此不巳又身与之市王)¶
(曰諾乃令大夫種行/成於呉卒以滅呉)秦之取諸侯是散其從而巳(&KR0171;秦/旣死)¶
(張儀爲秦人遊&KR0003;六國解/從約以事奏故秦并天下)髙祖之取項籍是間踈其君¶
臣而巳(陳平傳漢王謂平曰天下紛紛何時定乎平曰/大王能出&KR0162;数萬井金行反間間其君臣以疑)¶
<pb:KR4d0079_SBCK_019-5a>¶
(其心項王爲人意忌信讒必内相誅漢因㪯兵而/攻之破楚必矣漢王從其䇿項王果大疑亞父)此其¶
至計不可易者雖百年可知也今天下晏然未有用兵¶
之形而臣以爲必至於戰則其攻守之方戰鬬之術固¶
未可以豫論而臆斷也然至於用兵之大計所以固執¶
而不變者臣請得以豫言夫西戎北胡皆爲中國之患¶
而西戎之患小北胡之患大此天下之所明知也管仲¶
曰攻堅則瑕者堅攻瑕則堅者瑕(管子制分篇云故凡/用兵者攻堅則軔乗)¶
(瑕則神攻堅則瑖者/堅乘瑕則堅者瑕)故二者皆所以爲憂而臣以爲兵¶
之所加冝先於西故先論所以制御西戎之大略今夫¶
鄒與魯戰則天下莫不以爲魯勝大小之&KR0020;異也然而¶
&KR0020;有所激則大者失其所以爲大而小者忘其所以爲¶
小故有以鄒勝魯者矣夫大者有所短小者有所長地¶
<pb:KR4d0079_SBCK_019-5b>¶
廣而備多備多而力分小國聚而大國分則強弱之&KR0020;¶
將有所反大國之人譬如千金之子自重而多疑小國¶
之人計窮而無所恃則致死而不顧是以小國常勇而¶
大國常怯恃大而不戒則輕戰而屢敗知小而自畏則¶
深謀而必克此又其理然也夫民之所以守戰至死而¶
不去者以其君臣上下歡忻相得之際也國大則君尊¶
而上下不交將軍貴而吏士不親法令繁而民無所措¶
其手足若夫小國之民截然其&KR0002;一家也有憂則相䘏¶
有急則相赴凡此數者是小國之所長而大國之所短¶
也使大國而不用其所長常出於其所短雖百戰而百¶
屈豈足恠哉且夫大國則固有所長矣長於戰而不長¶
於守夫守者出於不足而巳譬之於物大而不用則易¶
<pb:KR4d0079_SBCK_019-6a>¶
以腐敗故凡擊搏進取所以用大者孫武之法十則圍之¶
五則攻之倍則分之敵則能戰之少則能逃之不若則¶
能避之(出孫子/謀攻篇)自敵以上者未嘗有不戰也自敵以上¶
而不戰則是以有餘而用不足之計固巳失其所長矣¶
凢大國之所恃吾能分兵而彼不能分吾能數出而彼¶
不能應譬如千金之家日出其財以罔市利而販夫小¶
民雖有桀&KR0219;之才過人之智而其&KR0020;不得不折而入於¶
千金之家何則其所長者不可以與較也西戎之於中¶
國可謂小國矣嚮者惟不用其所長是以聚兵連年而¶
終莫能服今欲用吾之所長則莫&KR0002;數出數出莫&KR0002;分兵¶
臣之所謂分兵者非分屯之謂也分其居者與行者而巳¶
今河西之戍卒惟患其多而莫之適用故其便莫&KR0002;分¶
<pb:KR4d0079_SBCK_019-6b>¶
兵使其十一而行則一&KR0010;可以十出十二而行則一&KR0010;¶
可以五出十一而十出十二而五出則是一人而&KR0010;一¶
出也吾一嵗而一出彼一&KR0010;而十&KR0013;兵焉則衆寡之不¶
侔勞逸之不敵亦巳明矣夫用兵必出於敵人之所不¶
能我大而敵小是故我能分而彼不能此呉之所以肄¶
楚(左傳昭公三十年呉子問伍貟伐楚何如對曰楚執/政衆而乖莫適任患若爲三師以肄焉一師至彼必)¶
(皆出彼出則歸彼歸則出楚必道敝亟肄以罷之多方/以誤之旣罷而後以三軍継之必大克之闔廬從之楚)¶
(於是乎始病古/注云肄勞也)而隋之所以狃陳歟(文帝問取陳之䇿/於髙敏對曰江北)¶
(地寒田收差晚江南水田早熟量彼收穫之際微發士/馬聲言掩襲彼必屯兵守禦足得廢其農時彼旣聚兵)¶
(我便解甲再三若此彼以爲常後更集兵彼必不信尢/豫之頃我乃濟師登陸而&KR0062;兵氣益倍不出數年自可)¶
(財力俱盡文帝用其策陳人始困事見隋書/髙之名犯舊諱故用敏字以其一名敏故也)夫御戎之¶
術不可以逆知其詳而其大略臣未見有過此者也¶
<pb:KR4d0079_SBCK_019-7a>¶
　　　䇿斷下¶
其次請論北狄之&KR0020;古者匈奴之衆不過漢一大縣然¶
所以能敵之者其國無君臣上下朝覲㑹同之節其民¶
無榖米&KR0093;麻耕作織絍之勞其法令以言語爲約故無¶
文書符傳之繁其居處以逐水草爲常故無城郭邑居¶
聚落守望之勤其旃裘肉酪足以爲養生送死之具故¶
戰則人人自&KR0242;敗則驅牛羊逺徙不可得而破蓋非獨¶
古聖人法度之所不加亦其天性之所安者猶狙猿之¶
不可使冠帶虎豹之不可&KR0013;以覊紲也故中行&KR0003;教單¶
于無愛漢物所得繒絮皆以馳草&KR0068;中使衣袴弊裂以¶
示不如旃裘之堅善也得漢食物皆去之以示不如湩¶
酪之便美也(漢匈奴傳老上單于&KR0004;立文帝復遣宗人/女翁主爲單于閼氏使官者燕人中行&KR0003;)¶
<pb:KR4d0079_SBCK_019-7b>¶
(傅公主&KR0003;不欲行漢強使之&KR0003;曰必我也爲漢患者中/行&KR0003;旣至因降單于單于愛幸之&KR0004;單于好漢繒絮食)¶
(物中行&KR0003;曰匈奴人衆不能當漢之大郡然所以強之/者以衣食異無卬於漢今單于變俗好漢物漢物不過)¶
(什二則匈奴尽歸於漢矣其得漢繒絮以馳草&KR0068;中衣/袴皆裂弊以視不如㫋裘堅善也得漢食物皆去之以)¶
(視不如重酪之便美也注云姓中行名&KR0003;行胡/郎反&KR0003;讀曰恱重乳汁也竹用反字夲作湩)由此觀¶
之中國以法勝而匈奴以無法勝聖人知其然是故精¶
修其法而謹守之築爲城郭壍爲溝池大倉廪實府庫¶
明烽燧逺斥候使民知金鼔進退坐作之節勝則相先¶
敗不相棄此其所以謹守其法而不敢失也一失其法¶
則不如無法之爲便也今夫佩玉服韍冕而垂旒者此¶
宗廟之服所以登降揖遜折旋俯仰爲容者也而不可¶
以&KR0016;射今夫蠻夷而用中國之法豈能盡如中國哉苟¶
不能盡如中國而&KR0258;用其法則是佩玉服韍冕而垂旒¶
<pb:KR4d0079_SBCK_019-8a>¶
而欲&KR0016;射也昔呉之先斷髮文身與魚鱉龍蛇居者數¶
十世而諸侯不敢窺也其後楚申公巫臣始教以乗車¶
射御使出兵侵楚(史記呉丗家大伯奔荆蠻文身断髮/示不可用以避季歷從太伯至壽夢)¶
(十九世壽夢二年楚之亡大夫申公巫臣怨楚將子反/而奔晉自晉使呉教呉用兵乗車呉於是始通于中國)¶
(呉遂伐楚/夲見左傳)而闔閭夫差又逞其無厭之求開溝通水遂¶
與齊&KR0051;爭強黄池之㑹強自冠帶呉人不勝其弊卒臣¶
於越(丗家闔閭九年破楚入郢闔廬死夫差乃立十年/伐齊十一年復伐齊國語云夫差旣殺申胥乃起)¶
(師北征闕爲深溝通於商魯之間北属之沂西属之濟/以㑹&KR0051;公午於黄池後与越戰三戰三北吴王懼請爲)¶
(臣御遂/自殺)夫呉之所以強者乃其所以亡也何者以蠻夷¶
之資而貪中國之美冝其可得而圗之哉西晉之亡也¶
匈奴鮮卑氐羗之&KR0011;紛紜於中國而其豪傑間起爲之¶
君長如劉元海符堅石勒慕容雋之儔皆以絶異之姿¶
<pb:KR4d0079_SBCK_019-8b>¶
驅駕一時之賢俊其強者至有天下太半然終於覆亡¶
相繼逺者不過一傳再傳而滅何也(&KR0051;書載記劉元海/新興匈奴人名淵)¶
(冒頓之後冒姓劉氏僣號稱漢元海卒子和立和爲弟/聦所殺聦死子粲立爲靳準所殺符堅臨渭氏人雄之)¶
(子也僣號稱秦凡五丗四十四年而滅石勒其先匈奴/别部羗渠之胄僣號稱趙凡二主二十三年而滅慕容)¶
(雋夲鮮卑人皝之第二子/也凡四丗八十五年而滅)其心固安於無法也而束縳¶
於中國之法中國之人固安於法也而苦其無法君臣¶
相戾上下相厭是以雖建都邑立宗廟而其心岌岌然¶
常若&KR0009;居於其間而安能乆乎且人而弃其所得於天¶
之分未有不亡者也契丹自五代南侵乗石&KR0051;之亂掩¶
至京邑(五代史四夷附録云&KR0051;出帝開運四年正月/丁亥朔旦契丹主德光至京師入自封丘門)覩¶
中原之冨麗廟社宫闕之壯而恱之知不可以留也故¶
歸而&KR0060;習焉山前諸郡旣爲所并則中國士大夫有立¶
<pb:KR4d0079_SBCK_019-9a>¶
<pb:KR4d0079_SBCK_019-10a>¶
(記大梁人尉繚&KR0003;秦王曰以秦之強諸侯譬郡縣之君/臣但恐諸侯合從翕而出不意此乃智伯夫差湣王之)¶
(所以亡也願大王母愛財物賂其豪臣以乱其謀不過/亡三十萬金則諸侯可盡秦王從其計卒併六囯陳平)¶
(素多隂謀嘗/六出竒計)彼契丹者有可乗之&KR0020;三而中國未之思¶
焉則亦足惜矣臣觀其朝廷百官之衆而中國士大夫¶
交錯於其間固亦有賢俊慷&KR0099;不屈之士而詈辱及於¶
公卿鞭扑行於殿陛貴爲將相而不免囚徒之恥冝其¶
有惋憤鬱結而思變者特未有路耳凡此者可以致其¶
心雖不爲吾用亦以間踈其君臣此由余之所以入秦¶
也(史記秦本紀戎王使由余於秦由余其先晋人也繆/公与語恠之退而問内史廖曰孤聞隣囯有聖人敵)¶
(國之&KR0104;也今由余賢寡人之害將奈之何内史廖曰君/試遺其女楽以奪其志爲由余請以䟽其間戎王恠之)¶
(必疑由余君臣有間乃可虜也繆公曰善因以女楽一/八遺戎王戎王受而&KR0003;之終年不還於是秦乃帰由余)¶
(由余数諌不聽繆公又数使/人間要由余由余遂去降秦)幽燕之地自古號多雄傑¶
<pb:KR4d0079_SBCK_019-10b>¶
名於圗史者往往而是(漢江充傳云燕趙固多竒士韓/退之亦云燕趙古称多感&KR0099;悲)¶
(歌之士如荆軻髙漸離/之流皆名於圗史者也)自　宋之興所在賢俊雲合響¶
應無有逺邇皆欲洗濯磨淬以觀上國之光而此一方¶
獨䧟於非&KR0011;昔　太宗皇帝親征幽州未克而班師(太/宗)¶
(大平典囯四乍六月車駕北征范陽下易&KR0240;二州次幽/州七月督諸將攻城甲申詔班師乙酉車駕至自范陽)¶
(先是/太宗平并汾廽欲乗勝取范陽諸將皆/恊賛其事至是以土卒疲頓轉漕廻逺遂班師)聞之諜¶
者曰幽州士民謀欲執其帥以城降者聞乗輿之還無¶
不泣下且胡人以爲諸郡之民非其族&KR0011;故厚歛而虐¶
使之則其思内附之心豈待深計哉此又足爲之謀也¶
使其上下相猜君民相疑然後可攻也語有之曰䑕不¶
容穴衘窶藪也(前漢楊惲傳云我不能自保真人所謂/䑕不容穴㗸窶藪也注云窶藪戴器也)¶
(以盆盛物戴於頭者則以窶藪薦之盆下之物有飲食/氣故䑕㗸之所以不容穴坐㗸窶藪自妨故不得入穴)¶
<pb:KR4d0079_SBCK_019-11a>¶
(藪音数/錢之数)彼僣立四都分置守宰倉廪府庫莫不備具有¶
一旦之急適足以自累守之不能棄之不忍華夷雜居¶
易以生變如此則中國之長足以有所施矣然非特如¶
此而巳也中國不能謹守其法彼慕中國之法而不能¶
純用是以勝&KR0018;相持而未有决也夫蠻夷者以力攻以¶
力守以力戰顧力不能則逃中國則不然其守以形其¶
攻以&KR0020;其戰以氣故百戰而力有餘形者有所不守而¶
敵人莫不忌也&KR0020;者有所不攻而敵人莫不憊也氣者¶
有所不戰而敵人莫不懾也苟去此三者而角之於力¶
則中國固不敵矣尚何云乎惟　國家留意其大者而¶
爲之計其小者臣未敢言焉¶
經　進東坡文集事略卷第十九¶
