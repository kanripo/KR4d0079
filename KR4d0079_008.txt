# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:00.912207
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0478-008經進東坡文集事略-卷第八.
<pb:KR4d0079_SBCK_008-1a>¶
經進東坡文集事略卷第八¶
　　　迪功郎新紹興府&KR0792;縣主簿臣郎　曄　上進¶
　　進論¶
　　　　晁錯論　霍光論¶
　　　　揚雄論　諸葛亮論¶
　　　　韓愈論¶
　　　晁錯論¶
天下之患最不可爲者名爲治平無事而其實有不測¶
之憂坐觀其變而不爲之所則恐至於不可救起而強¶
爲之則天下狃於治平之安而不吾信唯仁人君子豪¶
傑之士爲能岀身爲天下犯大難以求成大功此固非¶
勉強朞月之間而苟以求名者之所爲也天下治平無¶
<pb:KR4d0079_SBCK_008-1b>¶
故而發大難之端吾發之吾能收之然後有以辭於天¶
下事至而循循焉欲去之使他人任其責則天下之禍¶
必集於我昔者晁錯盡忠爲漢謀弱山東之諸侯山東¶
諸侯並起以誅錯爲名(晁錯傳云錯建言冝削諸侯景/帝听之呉楚七囯俱反以誅錯)¶
(爲/名)天子不察以錯爲&KR0003;天下悲錯之以忠而受禍不知¶
錯有以取之也古之立大事者不唯有超丗之才亦必¶
有堅忍不拔之志昔禹之治水鑿龍門決大河而放之¶
海方其功之未成也蓋亦有潰冒衝突可畏之患唯能¶
前知其當然事至不懼而徐爲之所是以得至於成功¶
夫以七國之強而驟削之其爲変豈足恠哉錯不於此¶
時&KR0162;其身爲天下當大難之衝而制呉楚之命乃爲自¶
全之計欲使天子自將而巳居守(本傳云上与錯議出/軍亊錯欲令上自將)¶
<pb:KR4d0079_SBCK_008-2a>¶
(兵而身/居守)立夫發七國之難者誰乎巳欲求其名安所逃¶
其患以自將之至危與居守之至安巳爲難首擇其至¶
安而遺天子以其至危此忠臣義士所以憤惋而不平¶
昔也當此之時雖無𡊮盎錯亦未免於禍(本傳云上問/𡊮盎計安岀)¶
(盎對曰呉楚相遺書言髙皇帝王子弟各有分地今賊/臣晁錯擅適諸侯削奪之地以故反今計獨有斬錯發)¶
(使赦七囯復其地則兵可母血刃而俱罷上黜然良/乆曰顧誠何如吾不爱一人謝天下廼斬錯於東市)何¶
者已欲居守而使人主自將以情而言天子固巳難之¶
矣而重違其議是以𡊮盎之&KR0003;得行於其間使呉楚反¶
錯以身任其危日夜淬礪東向而待之使不至於累其¶
君則天子將恃之以爲無恐雖有百𡊮盎可得而間哉¶
嗟夫丗之君子欲求非常之功則無務爲自全之計使¶
錯自將而討呉楚未必無功唯其欲自固其身而天子¶
<pb:KR4d0079_SBCK_008-2b>¶
不恱姦臣得以乗其隙錯之所以自全者乃其所以自¶
禍歟¶
　　　霍光論¶
古之人惟漢武帝號知人蓋其平生所用文武將帥郡¶
國邉鄙之臣左右侍從隂陽律曆博斈之士以至於錢¶
榖小吏治刑獄使絶域者莫不獲盡其才而各當其處¶
然此猶有所試其功効著見天下之所共知而信者至¶
於霍光先無尺寸之功而才氣術数又非有以大過於¶
羣臣而武帝擢之於稠人之中付以天下後丗之事(霍/光)¶
(傳云光岀入禁闥二十餘年未甞有過是時上年老寵/&KR0078;鈎弋趙倢伃有男上心欲以爲嗣命大臣輔之察羣)¶
(臣惟光可属社稷上廼使黄門畫者畫周公&KR0018;成王朝/諸侯以賜光後元二年春上病篤光涕泣問曰如有不)¶
(諱誰當嗣者上曰君未諭前畫/意耶立少子君行周公之亊)而霍光又能忘身一心¶
<pb:KR4d0079_SBCK_008-3a>¶
以輔㓜主處於廢立之際其舉措甚閑而不亂(本傳賛/云光受)¶
(襁褓之託任漢室之&KR0009;當廣堂擁糿君摧燕王什上官/因&KR0096;制敵以成其忠処廢置之祭臨大莭而不可奪遂)¶
(正囯家安社稷擁昭立宣光爲/師保雖周公阿衡何以加此)此其故何也夫欲有所¶
立於天下擊&KR0366;進取以求非常之功者必有卓然可見¶
之才而後可以有望於其成至於&KR0162;社稷託㓜子此其¶
難者不在乎才而在乎節不在乎節而在乎氣天下固¶
有能辦其事者矣然才髙而位重則有僥倖之心以一¶
時之功而易萬丗之患故曰不在乎才而在乎節古之¶
人有失之者司馬仲逹是也(仲逹名懿魏明帝疾革執/懿手目斉王曰以後亊相)¶
(託遂与大將軍曹爽並受遺詔輔少主斉王即位迁待/中持莭都督中外録尚書亊及平公孫文懿恣行殺戮)¶
(誅曹爽之際友黨皆夷三族既而竟迁魏鼎是/以一時之功易万丗之患也亊見晋史宣帝紀)天下亦¶
有忠臣義士可託以生死之間而不忍&KR0018;者矣然狷介¶
<pb:KR4d0079_SBCK_008-3b>¶
廉㓗不爲不義則輕死而無謀能殺其身而不能全其¶
國故曰不在乎節而在乎氣古之人有失之者晋荀息¶
是也(左傳僖公九年云&KR0004;晋獻公使荀息傅奚斉公疾/召問之對曰其済君之靈也不済則以死継之及)¶
(里克殺奚斉荀息將死之人曰不如立卓子而輔之苟/息立公子卓十一月里克殺公子卓于朝荀息死之此)¶
(所謂能殺其身而/不能全其囯也)夫霍光者才不足而節氣有餘此武¶
帝之所爲取也書曰如有一介臣断断猗無他技其心¶
休休焉其如有容人之有技&KR0002;巳有之人之彦聖其心¶
好之不啻如自其口岀是能容之以保我子孫&KR0058;民嗟¶
夫此霍光之謂歟使霍光而有他技則其心安能休休¶
焉容天下之才而樂天下之彦聖不忌不克&KR0002;自已岀¶
哉才者爭之端也夫惟聖人在上驅天下之人各走其¶
職而爭用其所長苟以人臣之𫝑居於廊廟之上以捍¶
<pb:KR4d0079_SBCK_008-4a>¶
衛㓜沖之君而以其區區之才與天下爭能則姦臣小¶
人有以乗其隙而奪其權矣霍光以匹夫之微而操殺¶
生之柄威蓋人主而貴寵於天下其所以歷事三主而¶
終其身天下莫與爭者以其無他技而武帝亦以取之¶
歟¶
　　　楊雄論¶
昔之爲性論者多矣而不能定于一始孟子以爲善而¶
荀子以爲惡楊子以爲善惡混而韓愈者又取夫三子¶
之&KR0003;而折之以孔子之論離性以爲三品曰中人可以¶
上下而上智與下愚不移以爲三子者皆岀於其中而¶
遺其上下(原性云三子之言性也㪯其中而遺/其上下者也得其一而失其二者也)而天下¶
之所是者於愈之&KR0003;爲多焉嗟夫是未知所謂性者而¶
<pb:KR4d0079_SBCK_008-4b>¶
以夫才者言之夫性與才相近而不同其别不啻如白¶
黒之異也聖人之所與小人共之而皆不能逃焉是真¶
所謂性也而其才固將有所不同今夫木得土而後生¶
雨露風氣之所養暢然而遂荗者是木之所同也性也¶
而至於堅者爲轂柔者爲輪大者爲楹小者爲桷桷之¶
不可以爲楹輪之不可以爲轂是豈其性之罪耶天下¶
之言性者皆雜乎才而言之是以紛紛而不能一也孔¶
子之所謂中人可以上下而上智與下愚不移者是論¶
其才也而至於言性則未甞断其善惡曰性相近也習¶
相逺也而巳韓愈之&KR0003;則又有甚者離性以爲情而合¶
才以爲性(原性曰性也者与生俱生也情也者接於物/而生也性之品有三而其所以為性者五情)¶
(之品有三而其/所以為情者七)是故其論終莫能通彼以爲性者果泊¶
<pb:KR4d0079_SBCK_008-5a>¶
然而無爲耶則不當復有善惡之&KR0003;苟性而有善惡也¶
則夫所謂情者乃吾所謂性也人生而莫不有飢寒之¶
患牝牡之欲今告乎人曰飢而食渇而飲男女之欲不¶
岀於人之性可乎是天下知其不可也聖人無是無由¶
以爲聖而小人無是無由以爲惡聖人以其喜怒哀懼¶
愛惡欲七者御之而之乎善(禮運云何謂人情喜怒哀/懼愛惡欲七者弗學而能)¶
小人以是七者御之而之乎惡由此觀之則夫善惡者¶
性之所能之而非性之所能有也且夫言性者安以其¶
善惡爲哉雖然楊雄之論則固已近之曰人之性也善¶
惡混修其善則爲善人修其惡則爲惡人此其所以爲¶
異者惟其不知性之不能以有夫善惡而以爲善惡之¶
皆岀乎性也而巳夫大古之&KR0004;本非有善惡之論唯天¶
<pb:KR4d0079_SBCK_008-5b>¶
下之所同安者聖人指以爲善而一人之所獨樂者則¶
名以爲惡天下之人固將即其所樂而行之孰知夫聖¶
人唯其一人之獨樂不能勝天下之所同安是以有善¶
惡之辨而諸子之意將以善惡爲聖人之私&KR0003;不已踈¶
乎而韓愈又欲以書傳之所聞昔人之事迹而折夫三¶
子之論區區乎以后稷之歧嶷文王之不勤瞽鯀管蔡¶
之迹而明之(原性云后稷之生也其母無災其始匐匍/也則&KR0302;&KR0302;然嶷嶷然文王之在母也母不)¶
(憂旣生也𫝊不勤旣斈也師不煩人之性果堊乎尭之/朱舜之均文王之管蔡習非不善也而卒爲姦瞽&KR0369;之)¶
(舜鯀之禹習非不惡也而卒/爲聖人人之性善惡果混乎)聖人之論性也將以盡萬¶
物之天理與衆人之所共知者以折天下之疑而韓愈¶
欲以一人之才定天下之性且其言曰今之言性者皆¶
雜乎佛老(原性曰今之言性者異於此何也曰今之言/者雍佛老而言也雜佛老而言者奚言而不)¶
<pb:KR4d0079_SBCK_008-6a>¶
(異)愈之&KR0003;以謂性之無與乎情而喜怒哀樂皆非性者¶
是愈流入於佛老而不自知也¶
　　　諸葛亮論¶
取之以仁義守之以仁義者周也取之以詐力守之以¶
詐力者秦也以秦之所以取取之以周之所以守守之¶
者漢也仁義詐力&KR0258;用以取天下者此孔明之所以失¶
也曹操因衰乗危得逞其姦孔明恥之欲信大義於天¶
下當此之時曹公威震四海東據許兖(操擒吕布平兖/州遂迎漢献帝)¶
(迁都/于許)南收荆豫(操破𡊮紹而河北平/降刘琮而荆州下)孔明之所恃以勝¶
之者獨以其區區之忠信有以激天下之心耳夫天下¶
廉隅節槩慷&KR0099;死義之士固非心服曹氏也特以威刼¶
而強臣之聞孔明之風冝其千里之外有響應者如此¶
<pb:KR4d0079_SBCK_008-6b>¶
則雖無措足之地而天下固爲之用矣且夫殺一不義¶
而得天下有所不爲而後天下忠臣義士樂爲之用劉¶
表之䘮先主在荆州孔明欲襲殺其孤先主不忍也(蜀/志)¶
(先王傳云刘表卒子琮代立先主過襄陽諸葛/亮&KR0003;先主攻琮荆州可有先主曰吾不忍也)其後劉¶
璋以好逆之至蜀不数月扼其吭拊其背而奪之國(先/是)¶
(璋聞曹公遣兵向漢中討張鲁内懷恐懼従亊張松&KR0003;/璋迎先主以討鲁璋従之遣法正將四千人迎先主先)¶
(主入益州至涪璋自岀迎相見甚&KR0172;遂資給先主使討/張魯明年先主還兵南向所在皆克諸葛亮張飛䓁復)¶
(將兵泝流定白帝江州江陽建安十九年進圍成都数/十日璋出降先主迁璋于南郡公安亊見先主及刘璋)¶
(傳)此其與曹操異者幾希矣曹劉之不敵天下之所共¶
知也言兵不&KR0002;操之多言地不&KR0002;操之廣言戰不&KR0002;操¶
之能而有以一勝之者區區之忠信也孔明迁劉璋旣¶
巳失天下義士之望乃始治兵振旅爲仁義之師東嚮¶
<pb:KR4d0079_SBCK_008-7a>¶
長驅而欲天下響應蓋亦難矣曹操旣死子丕代立(即/魏)¶
(文/帝)當此之時可以計破也何者操之臨終召丕而属之¶
植未甞不以譚尚爲戒也(植即丕之弟𡊮紹既死二子/譚尚爭立遂㪯兵相攻以至)¶
(滅亡丕与植素相猜忌故/操欲其以譚尚兄弟爲戒)其父子兄弟且爲冦讎而况¶
能得天下英雄之心哉此有可間之𫝑不過&KR0162;数十萬¶
金使其大臣骨&KR0079;内自相殘然後舉兵而伐之此髙祖¶
所以滅項籍也(髙祖用陳平謀&KR0162;金数十万斤使間䟽/楚之君臣項籍果大疑亞父范増增既)¶
(去籍果爲/漢所㓕)孔明旣不能全其信義以服天下之心又不¶
能&KR0108;其智謀以絶曹氏之手足冝其屡戰而屡&KR0077;哉故¶
夫敵有可間之𫝑而不間者湯武行之爲大義非湯武¶
而行之爲失機此仁人君子之大患也吕温以爲孔明¶
承威靈之後不可強民以思漢欲其播告天下之民且¶
<pb:KR4d0079_SBCK_008-7b>¶
曰曹氏利汝吾事之害汝吾誅之(唐文粹吕温諸葛武/侯廟記云當漢道方)¶
(休哀平无罪王莽乃&KR0082;慿戚寵造符命脅之以威動之/以神使人忘漢終不可得也及髙光旧徳与丗衰逺威)¶
(靈流毒在人骨髓武侯乃&KR0082;開季丗振絶緒論之不以/本臨之不以忠使人思漢亦不可得也向使武侯奉先)¶
(主之命告天下曰我之㪯也匪私刘宗惟活元元曹氏/利汝乎吾亊之害汝乎吾除之俾虐魏偪従之民&KR0717;誠)¶
(感動然後經武&KR0026;置長驅義声咸洛不足定矣奈何當/至公之運而強人以私此尤力爭彼未心服勤而靡𫉬)¶
(不亦/冝哉)不知蜀之與魏果有以大過之乎苟無以大過之¶
而又決不能事魏則天下安肯以空言竦動哉嗚呼此¶
書生之論可言而不可用也¶
　　　韓愈論¶
聖人之道有趍其名而好之者有安其實而樂之者珠¶
璣犀象天下莫不好奔走悉力爭闘奪取其好之不可¶
謂不至也然不知其所以好之之實至於粟米&KR0188;&KR0079;桑¶
<pb:KR4d0079_SBCK_008-8a>¶
麻布帛天下之人内之於口而知其所以爲美&KR0013;之於¶
身而知其所以爲安此非有所役乎其名也韓愈之於¶
聖人之道蓋亦知好其名矣而未能樂其實何者其爲¶
論甚髙其待孔子孟軻甚尊其距楊墨佛老甚嚴(愈上/宰相)¶
(書自謂楊墨釋老之/斈无所入於其心)此其用力亦不可謂不至也然其¶
論至於理而不精支離蕩佚往往自叛其&KR0003;而不知昔¶
者宰我子貢有&KR0002;更稱其師以爲生民以來未有如夫¶
子之盛雖堯舜之賢亦所不及其尊道好學亦巳至矣¶
然而君子不以爲貴曰宰我子貢有&KR0002;智足以知聖人¶
之汙而巳矣&KR0002;夫顔淵豈亦云爾哉蓋亦曰夫子循循¶
然善誘人由此觀之聖人之道果不在於張而大之也¶
韓愈者知好其名而未能樂其實者也愈之原人曰天¶
<pb:KR4d0079_SBCK_008-8b>¶
者日月星辰之主也地者山川草木之主也人者夷狄¶
禽獸之主也主而暴之不得其爲主之道矣是故聖人¶
一視而同仁篤近而舉逺夫聖人之所爲異乎墨者以¶
其有别焉耳今愈之言曰一視而同仁則是以待人之¶
道待夷狄待夷狄之道待禽獸也而可乎教之使有能¶
化之使有知是待人之仁也不薄其禮而致其情不責¶
其去而厚其來是待夷狄之仁也殺之以時而用之有¶
節是待禽獸之仁也&KR0002;之何其一之儒墨之相戾不啻¶
&KR0002;胡越而於疑似之間相去不能以髮冝乎愈之以爲¶
一也孔子曰泛愛衆而親仁仁者之爲親則是孔子不¶
兼愛也𥙊如在𥙊神如神在神無不在而𥙊者之心以¶
爲如其存焉則是孔子不明&KR0017;也儒者之患患在於論¶
<pb:KR4d0079_SBCK_008-9a>¶
性以爲喜怒哀樂皆岀於情而非性之所有夫有喜有¶
怒而後有仁義有哀有樂而後有礼樂以爲仁義礼樂¶
皆岀於情而非性則是相率而叛聖人之教也老子曰¶
能嬰兒乎喜怒哀樂苟不岀乎性而岀乎情則是相率¶
而爲老子之嬰兒也(老子曰常徳不/離復歸於嬰兒)儒者或曰老易夫¶
易豈老子之徒歟而儒者至有以老子&KR0003;易則是離性¶
以爲情者其弊固至此也嗟夫君子之爲學知其人之¶
所長而不知其蔽豈可謂善學耶¶
經進東坡文集事略卷第八¶
<pb:KR4d0079_SBCK_008-9b>¶
