# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:02.030954
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0478-029經進東坡文集事略-卷第二十九.
<pb:KR4d0079_SBCK_029-1a>¶
經進東坡文集事略卷第二十九¶
　　　迪功郎新紹興府&KR0792;縣主簿臣郎　曄　上進¶
　　奏議¶
　　　　議學校貢舉狀¶
　　　　諌買浙燈狀¶
　　　　論時政狀¶
　　　議學校貢舉狀(公墓誌云王介甫欲變更科舉/神宗疑焉使兩制三館議之公)¶
(議上/神宗悟曰吾固疑此得/&KR0171;軾議意釋然矣遂即日召見)¶
熈寜四年正月　日殿中丞直史館判官告院蘇軾狀¶
奏准勑講求學校貢舉利害令臣等各具議狀聞奏者¶
臣伏以得人之道在於知人知人之法在於責實使君¶
相有知人之才朝廷有責實之政則胥史皂𨽻未甞無¶
<pb:KR4d0079_SBCK_029-1b>¶
人而況於學校貢舉乎雖因今之法臣以爲有餘使君¶
相無知人之才朝廷無責實之政則公卿侍從常患無¶
人況學校貢舉乎雖復古之制臣以爲不足矣夫時有¶
可否物有廢興方其所安雖暴君不能廢及其旣厭雖¶
聖人不能復故風俗之變法制隨之譬如江河之徙移¶
順其所欲行而治之則易爲功強其所不欲行而復之¶
則難爲力使三代聖人復生於今其選舉養才亦必有¶
道矣何必由學(熈寧四年二月一日中書言古之取士/皆夲於斈校今欲追復古制以革其弊)¶
(冝先除去声病偶封之文使李者得以專意經義以俟/朝廷興建斈校然後講求三代所以敎育選㪯之法施)¶
(於天下則庶幾可復古/矣時王介甫在中書)且天下固嘗立學矣慶暦之間¶
以爲太平可待(仁宗慶曆四年三月乙亥詔立斈於諸/州府軍監除舊有斈者餘並立斈如修)¶
(斈者及二百人以上許更置縣斈&KR0002;州縣未/能頓備郷且就文宣王廟及/官屋宇爲斈)至於今日¶
<pb:KR4d0079_SBCK_029-2a>¶
惟有空名僅存今　陛下必欲求徳行道藝之士責九¶
年大成之業則將變今之禮易今之俗又當發民力以¶
治宫室歛民財以養游士百里之内置官立師獄訟聽¶
于是軍旅謀於是又當以時簡不率敎者屏之逺方終¶
身不齒則無乃徒爲紛亂以患苦天下耶&KR0002;乃無大變¶
改而望有益于時則與慶曆之際何異故臣以謂今之¶
學校特可因循舊制使先王之舊物不廢於吾世足矣¶
至於貢舉之法行之百年治亂盛衰&KR0004;不由此　陛下¶
視　祖宗之世貢舉之法與今爲孰精言語文章與今¶
爲孰優所得文武長才與今爲孰多天下之事與今爲¶
孰辨較此數者而短長之議決矣今議者所欲變改不¶
過數端或曰郷舉德行而略文章或曰專取䇿論而罷¶
<pb:KR4d0079_SBCK_029-2b>¶
詩賦或欲舉唐室故事兼採譽望而去封彌或欲罷經¶
生朴學不用貼墨而考大義(時中書又言明經及諸科/欲行罷廢令改習進士并)¶
(罷詩賦貼經墨義各占治一經兼以語孟毎試四&KR0163;&KR0004;/夲經次兼經並大義十道次論一首次時務䇿三道其)¶
(大略/如此)此數者皆知其一不知其二者也臣請歷言之夫¶
欲興徳行在於君人者修身以格物審好惡以表俗孟¶
子所謂君仁莫不仁君義莫不義君之所向天下趨焉¶
若欲設科立名以取之則是敎天下相率而爲僞也上¶
以孝取人則勇者割股怯者廬墓上以廉取人則弊車¶
羸馬惡衣菲食凡可以中上意無所不至矣徳行之弊¶
一至於此自文章而言之則策論爲有用詩賦爲無益¶
自政事言之則詩賦䇿論均爲無用矣雖知其無用然¶
自　祖宗以來莫之廢者以爲設法取士不過如此也¶
<pb:KR4d0079_SBCK_029-3a>¶
豈獨吾　祖宗自古尭舜亦然書曰敷奏以言明試以¶
功自堯舜以來進人何甞不以言試人何甞不以功乎¶
議者必欲以䇿論定賢愚決能否臣請有以質之近世¶
士大夫文章華靡者莫如楊億(億字大年建州浦城人/七嵗能屬文與劉筠齊)¶
(名時號/西崑體)使楊億尚在則忠清鯁亮之士也豈得以華靡¶
少之通經學古者莫如孫復石介(復字明復晋州平陽/人居泰山著春秋尊)¶
(王發微十二篇終於國子監直講介字守道兖州奉符/人以經敎授于家及爲國子監直講斈者從之甚衆世)¶
(號爲徂/徠先生)使孫復石介尚在則迃闊矯誕之士也又可施¶
之於政事之間乎自唐至今以詩賦爲名臣者不可勝¶
數(在唐如韓柳元白/夲朝如/二宋歐范輩皆以詩賦𩔰名)何&KR0018;於天下而必欲廢¶
之近嵗士人纂𩔖經史綴緝時務謂之䇿括待問條目¶
搜抉略盡臨時剽竊竄易首尾以眩有司有司莫能辨¶
<pb:KR4d0079_SBCK_029-3b>¶
也且其爲文也無規矩凖繩故學之易成無聲病對偶¶
故考之難精以易學之文付難考之吏其弊有甚於詩¶
賦者矣唐之通牓故是弊法雖有以名取人厭伏衆論¶
之美亦有貨賂公行權要請托之害一使恩去王室權¶
歸私門降及中葉結爲朋黨之論(唐制主司以通牓取/人兼採譽望或自投)¶
(所業或各㪯所知往往多挾私意以去取李宗閔傳云/長慶&KR0004;錢徽典貢㪯宗閔托所親於徽而李徳&KR0073;李紳)¶
(元稹在翰林有寵於帝共白徽結于丐取士不以實宗/閔坐貶劒州刺史由是嫌怨𩔰結植黨相磨乹凡四十)¶
(年搢绅之/禍不能解)通牓取人又豈足尚哉設科舉人多出三路¶
(謂進士明經/及斈究也)能文者旣已變而爲進士矣暁義者又皆¶
去以爲明經矣其餘皆朴魯不能化也至於人才則有¶
定分施之有政能否自彰今進士日夜治經傳附之以¶
子史貫穿馳騖可謂博矣至於臨政曷嘗用其一二顧¶
<pb:KR4d0079_SBCK_029-4a>¶
視舊學巳爲虚器而欲使此等分別注䟽粗識大義而¶
望其才能増長亦巳踈矣臣故曰此數者皆知其一而¶
不知其二也特願　陛下留意其逺者大者必欲登俊¶
良黜庸回揔攬衆才經略世務則在　陛下與二三大¶
臣下至諸路職司與良二千石耳區區之法何預焉然¶
臣竊有私憂過計者敢不以告昔王衍好老莊天下皆¶
師之風俗陵夷以至南渡(&KR0004;何晏等祖述老莊王衍之/徒皆愛重之由是朝廷士大)¶
(夫皆以浮誕相尚卒使五胡/亂華元帝南渡見衍夲傳)王縉好佛捨人事而修異¶
敎大暦之政至今爲𥬇(王縉傳縉素奉佛晚節尤謹&KR0004;/代宗喜祠祀而未重浮屠法每)¶
(從容問所以然縉与元載盛陳福業報應帝意嚮之繇/是禁中建内道場或夷狄入冦必合衆沙門誦護國仁)¶
(王經爲禳厭羣臣承風皆言生死報應故人亊/置而不修大曆政刑日以堙陵大曆代宗年號)故孔子¶
罕言命則爲知者少也子貢曰夫子之文章可得而聞¶
<pb:KR4d0079_SBCK_029-4b>¶
也夫子之言性與天道不可得而聞也夫性命之說自¶
子貢不得聞而今之學者恥不言性命此可信也哉今¶
士大夫至以佛老爲聖人鬻書於市者非莊老之書弗¶
售也讀其文浩然無當而不可窮觀其貌超然無着而¶
不可挹此豈眞能然哉蓋中人之性安於放而樂於誕¶
耳使天下之士能如莊周齊死生一毀譽輕冨貴安貧¶
賤則人主之名器爵禄所以礪世磨鈍者廢矣(梅福傳/云故爵)¶
(禄束帛者天下之底石/髙祖所以厲丗摩鈍也)陛下亦安用之而況其實不¶
然而&KR0060;取其言以欺世者哉臣願　陛下眀勑有司試¶
之以法言取之以實學博通經術者雖朴不廢稍渉浮¶
誕者雖工必黜則風俗稍厚學術近正庻幾得忠實之¶
士不至蹈衰季之風則天下幸甚(神宗雖是公議然卒)¶
<pb:KR4d0079_SBCK_029-5a>¶
(明經及諸科立新/制如王安石請)¶
　　　諫買浙燈狀(熈寜四年公攝開封府推官會/上元有旨市浙燈遂上此狀)¶
熈寜四年正月　日殿中丞直史館判官告院權開封¶
府推官臣蘇軾狀奏右臣嚮蒙召對便殿親奉徳音以¶
爲凡在館閣皆當爲深思治亂指陳得失無有所隱者¶
是以臣毎見同列臣未嘗不爲道　陛下此語非獨以¶
稱頌盛徳亦欲朝廷之間如臣等軰皆知　陛下不以¶
踈賤間廢其言共獻所聞以輔成太平之功業然竊謂¶
空言率人不如有實而人自勸欲知　陛下能受其言¶
之實莫如以臣試之故臣願以身先天下試其小者上¶
以補助聖明之萬一下以爲賢者卜其可否雖以此𫉬¶
罪萬死無悔臣伏見中使傳宣下府市司買浙燈四千¶
<pb:KR4d0079_SBCK_029-5b>¶
餘盞有司具實直以聞　陛下又令減價收買見已盡¶
數拘收禁止私買以須上令臣始聞之驚愕不信咨嗟¶
累日何者竊爲　陛下惜此舉動也臣雖至愚亦知¶
陛下游心經術動法堯舜窮天下之嗜欲不足以易其¶
樂盡天下之玩好不足以解其憂而豈以燈爲恱者哉¶
此不過以奉二親之&KR0172;而極天下之養耳(二親謂/太/皇太后曹氏)¶
(太皇后/髙氏)然大孝在乎養志百姓不可户曉皆謂　陛下¶
以耳日不急之玩而奪其口體必用之資賣燈之民例¶
非豪民舉債出息蓄之彌年衣食之計望此句日　陛¶
下爲民父母惟可添價貴買豈可減價賤酬此事至小¶
體則甚大凡　陛下所以減價者非欲以與此小民爭¶
此毫末豈以其無用而厚費也如知其無用何必更索¶
<pb:KR4d0079_SBCK_029-6a>¶
惡其厚費則如勿買其内廷故事毎遇放燈不過令内¶
東門&KR0258;買務臨時收買數目旣少又無拘收督迫之嚴¶
費用不多民亦無憾故臣願追還前令凡悉如舊京城¶
百姓不慣侵擾恩徳已厚怨讟易生可不謹歟可不畏¶
歟近日小人妄造非語士人有展年科場之說商賈有¶
京城搉酒之議吏憂減俸兵憂減廪雖此數事朝廷所¶
決無此紛紛亦有以見　陛下勤恤之徳未信於下而¶
有司聚歛之意或形於民當責巳自求以消讒慝之口¶
而臺官又勸　陛下以嚴刑捍吏捕而戮之虧損聖德¶
莫大於此而又重以買燈之事使得因縁以爲口實臣¶
實惜之方今百冗未除物力凋弊　陛下縱出内帑財¶
物不用大司農錢而内帑所儲孰非民力與其平時耗¶
<pb:KR4d0079_SBCK_029-6b>¶
於不急之用曷&KR0002;留貯以待乏絶之供故臣願　陛下¶
將來放燈與凡游觀𫟍囿宴好賜予之𩔖皆飭有司務¶
從儉約頃者詔旨裁減皇族恩例(熈寧二年十一月甲/戌詔裁宗室授官法)¶
(唯/宣祖/太祖/太宗之子孫擇其後各封囯公丗/世不絶其餘元孫之子將軍以下聽出外官&KR0221;免之子)¶
(更不賜名授/官許令應㪯)此實　陛下至明至斷所以深計逺慮割¶
愛爲民然竊揆其間不能無少望於　陛下唯當痛自¶
刻損以身先之使知人主且猶&KR0002;此而况於吾徒哉非¶
惟省費亦且弭怨昔唐太宗遣使往凉州諷李大亮獻¶
其名鷹大亮不可太宗深嘉之詔曰有臣&KR0002;此朕復何¶
憂(李大亮都督凉州嘗有臺使見名鷹諷大亮獻之大/亮密表曰陛下絶畋獵乆矣而使者求鷹信陛下意)¶
(耶乃乖昔旨如其檀求是使非其才太宗報書曰有臣/如此朕復何憂古人以一言之重訂千金今賜胡瓶一)¶
(又賜荀悅漢紀/見大亮本傳)明皇遣使江南採鵁鶄梓州刺史倪&KR0002;¶
<pb:KR4d0079_SBCK_029-7a>¶
水論之爲反其使(&KR0002;水傳云&KR0004;爲汴州刺史元宗遣中/人捕鵁鶄鸂鶒南方&KR0002;水上言農方)¶
(田婦方蚕以此时捕竒禽異羽爲園禦之玩道路之言/不以賤人貴鳥望陛下邪帝手詔褒荅悉放所玩謫使)¶
(人過而賜&KR0002;/水帛四十段)又令益州織半臂背子琵琶捍撥鏤牙合¶
子等蘇許公不奉詔(&KR0171;頲傳云&KR4609;爲都督益州長史前/司馬皇甫恂使蜀檄&KR0145;庫錢市錦)¶
(半臂琵琶捍撥玲瓏鞭頲不肯予因上言遣/使御命先取不急非陛下以山澤賠軍費意)李徳&KR0073;在¶
浙西詔造銀盝子粧具二十事織綾一千匹徳&KR0073;上䟽¶
極論亦爲罷之(徳&KR0073;傳云敬宗立侈用无度詔浙西上/脂盝粧具德&KR0073;奏今所湏脂盝粧具度)¶
(用銀二万三千兩金百三十两願詔宰相議何以俾臣/不違詔旨不乏軍㒷不报又詔索盤絛繚綾千匹徳&KR0073;)¶
(復引李大亮䓁事/奏郤之優詔爲停)使　陛下内之臺諫有如此数人者¶
則買燈之事必須力言外之有司有如此数人者則買¶
燈之事必不奉詔　陛下聦明睿聖追迹堯舜而羣臣¶
不以唐太宗明皇事　陛下竊嘗深咎之臣忝備府僚¶
<pb:KR4d0079_SBCK_029-7b>¶
親見其事&KR0002;又不言臣罪大矣陛下&KR0002;赦之不誅則臣¶
又有非職之言大於此者忍不爲　陛下盡之(公甞有/自杭州)¶
(召还再乞郡状云當/神宗时王安石新得政臣&KR0002;少/加附會進用可必自惟遠人豪/二帝非常之知不忍)¶
(欺天&KR0018;心欲具論安石所爲不可施行狀以裨万一然/未測圣意待臣深淺因上元有旨買灯四千椀有司无)¶
(狀虧减市價臣即上書論奏/先帝大喜即时施行臣/以此卜知/先帝圣明能受尽言上䟽六千餘言極論)¶
(新法不便則公所謂非聀之/言大於此者即万言書是也)&KR0002;不赦亦臣之分也¶
　　　再論時政書(时新法既行中外皆言其不便/神宗亦疑之頗有感悟意介甫之)¶
(黨执之益坚故公既/上万言書後復進此)¶
熈寕四年三月　日殿中丞直史館判官告院&KR0096;開封¶
府推官臣蘇軾謹昧萬死上書　皇帝陛下臣聞之益¶
戒于禹曰任賢勿貳去邪勿疑仲虺言湯之徳曰用人¶
惟已改過不吝秦穆喪師于崤悔痛自誓孔子録之自¶
<pb:KR4d0079_SBCK_029-8a>¶
古聦明豪傑之主以漢髙帝唐太宗皆以受責如流改¶
過不憚號爲秦漢以來百王之冠孔子曰君子之過如¶
日月之食焉過也人皆見之更也人皆仰之聖賢舉動¶
明白正直不當如是耶所用之人有邪有正所作之事¶
有是有非是非邪正兩言而足正則用之邪則去之是¶
則行之非則破之此理甚明如飢之必食渴之必飲豈¶
有别生義理曲加粉飾而能欺天下者哉書曰與治同¶
道罔不興與亂同事罔不亡　陛下自去嵗以來所行¶
新政皆不與洽同道立條例司(熈寧二年二月庚子王/安石參知政事始立新)¶
(法置三司條例司以安/石与樞密陳升之領之)遣青苗使(熈寧二年十一月壬/子置諸路提㪯常平)¶
(等官行青苗法應郡縣每&KR0010;春秋未熟/據民等以常平及廣惠倉錢歛散收息)歛助投錢(熈寕/二年)¶
(五月壬辰司農寺以免役法頒行天/下令五等戸皆輸錢入官以募役)行均輸法(熈寕二/年十月)¶
<pb:KR4d0079_SBCK_029-8b>¶
(十七日制置三司條例司言發運使實緫六路之賦入/冝假以錢貨継其用之不給凡糴買稅歛上供之物皆)¶
(得徙貴就賤/用近易逺)四海騷然行路怨咨自宰相巳下皆知其¶
非而不敢爭臣愚憃不識忌諱乃者上䟽論之詳矣而¶
學術淺陋不足以感動聖明近者故相舊臣藩鎮侍從¶
&KR0258;然爭言其不便(時韓魏公冨鄭公司馬温/公范蜀公軰皆交章論列)以至於臺¶
諫二三人者夲其所與締建唱和表裹之人也然猶不¶
免一言其非者豈非物議沸騰事勢迫切而不可止歟¶
(温公日録云介甫与吕晦叔素親患臺諫多橫議故用/晦叔爲中丞既而天下皆患條例司爲民害晦叔乃復)¶
(言條例司不便介甫以晦叔叛巳/怨之尤深後竟岀晦叔知潁川)自非見利忘義居之¶
不疑者孰肯始終膠固不自湔洗如呉師孟乞免提舉¶
胡宗愈不願檢詳如逃垢&KR0126;惟恐不脫之人情畏惡一¶
至於此近者中外讙言巳有悔悟意道路相慶如蒙大¶
<pb:KR4d0079_SBCK_029-9a>¶
賚實望　陛下旬日之間渙發徳音洗蕩乖僻追還使¶
者而罷條例司今者側聽所爲蓋不過使監司體量抑¶
配而已(熈寕三年正月二十三日詔令諸路給散青苗/錢取人户情願今慮諸處當職官吏不体朝廷)¶
(夲意不問民間願与不願輙行追呼或即均配飜爲騷/擾今仰諸路提㸃刑獄臣僚体量斍察如違即一面禁)¶
(止具官吏姓名以/聞當議重行朝典)比之未悟所較幾何此孟子所謂知¶
兄臂之不可紾而勸以姑徐知隣雞之不可攘而月取¶
其一帝王改過豈如是哉臣又聞　陛下以爲此法且¶
可試之三路(熈寕二年九月四日制置三司條例司言/乞於京東淮南河北三路先行青苗法俟)¶
(成次第&KR0077;令諸路/依此施行從之)臣以爲此法譬如醫者之用毒藥以¶
人之死生試其未効之方三路之民豈非　陛下赤子¶
而可試以毒藥乎今是政小用則小敗大用則大敗&KR0002;¶
力行而不已則亂亡隨之臣非敢過爲危論以聳動¶
<pb:KR4d0079_SBCK_029-9b>¶
陛下也自古存亡之所&KR0009;者四人而巳一曰民二曰軍¶
三曰吏四曰士四人者一失其心則足以生變今　陛¶
下一舉而兼犯之青苗助役之法行則農不安均輸之¶
令出則啇賈不行而民始憂矣併省諸軍迫逐老病至¶
使戍兵之妻與士卒雜處其間貶殺軍分有同降配遷¶
徙淮甸僅&KR0002;流放年近五十人人懷憂而軍始怨矣(熈/寕)¶
(三年三月詔併龍猛八指揮爲六舊三百五十人爲額/今以三百人爲額自康定慶曆以來諸軍間有併廢至)¶
(熈寧中整軍額有就而合者如龍衛三十九指揮併爲/二十有以全都附隷者如宣威併入威猛廣捷而宣威)¶
(廢罷契丹撥入神&KR0016;而契丹直廢罷有併營而増額併/爲十二指揮五百人爲額有就而易名者如驍猛四&KR0204;)¶
(揮以第四一指揮改/充驍姓有三指揮)内則不取謀於元臣侍從而專用¶
新進小生(東軒筆録云土荆公秉政宿徳舊人論議不/叶荆公遂選用新進待以不次故兩禁臺閣)¶
(内外要&KR0096;莫非/新進之士也)外則不責成守令監司而專用青苗使¶
<pb:KR4d0079_SBCK_029-10a>¶
者(即熈寕二年所置/提㪯常平等官)多置閑局以擯老成而吏始解體¶
矣(熙寕三年五月十四日詔杭州洞霄宫永康軍丈人/&KR0026;亳州眀道宫華州雲臺觀建州武夷宫台州崇道)¶
(&KR0026;成都府王局&KR0026;建昌軍仙都&KR0026;江州太平觀洪州王/隆覲五岳廟太原府興安王廟今後並依嵩山崇福宫)¶
(舒州靈仙觀置管幹或提舉官先是/上以諸㠯歷知/州有衰老不任職者令處閑局今增諸道貟数示優恩)¶
(也)陛下臨軒選士天下謂之龍飛牓而進士一人首削¶
舊恩示不復用(熈寕二年三月九日/上與輔臣論科/場之弊以進士第一例与館閣爲非至)¶
(十二月九日詔今後科&KR0163;制科入第三等進士第一人/及第一任回更不与陞通判差遣及不試充館職並令)¶
(審官院依/例差遣)所削者一人而已士莫不悵恨以　陛下有¶
厭薄其徒之害也今用事者又欲漸銷進士純取明經¶
雖未有成法而小人招權自以爲功更相扇揺以謂必¶
行而士始失望矣今進士半天下自二十以上便不能¶
誦憶注義爲明經之學&KR0002;法令一更則士各懷廢棄之¶
<pb:KR4d0079_SBCK_029-10b>¶
憂而人才短長終不在此昔秦禁挾書而諸生皆抱其¶
業以歸勝廣相與出力而亡秦者豈有他哉亦以失業¶
而無所歸也(史記儒林傳序云陳涉之王也魯諸儒持/孔氏礼器往㱕之㠯秦禁其業積怨而發)¶
(憤於陳/王也)故臣願　陛下勿復言此民憂軍怨吏解體而¶
士失望禍亂之源有大於此者乎今未見也一旦有急¶
則致命之士必寡矣方是時不知希合苟容之徒能爲¶
陛下收板蕩而止土崩乎去嵗諸軍之始併也左右之¶
人皆以士心樂併告　陛下近者放停軍人李興告虎¶
翼吏率錢行賂以求不併則士卒不樂可知矣(虎翼軍/名一太)¶
(宗雍熈四年殿前司上鐵林改爲殿前司/虎翼侍衛歩軍司鐡林改爲侍䘙司虎翼)夫謟䛕之人¶
苟務合意不憚欺罔者𩔖皆如此故凡言百姓樂請青¶
苗錢(條例司嘗言開封諸縣甚有上/三等願請以近驗逺亊理可知)樂出助役錢者(神/宗)¶
<pb:KR4d0079_SBCK_029-11a>¶
(嘗語輔臣曰近嘗詢訪聞百姓皆以免役爲喜盖雖令/岀錢而復其身役無追呼刑責之虞人自情願故也)¶
皆不可信　陛下以爲青苗抑配果可禁乎不惟不可¶
禁乃不當禁也何以言之&KR0002;此錢放而不收則州縣官¶
吏不免責罰&KR0002;此錢果不抑配則願請之户後必難收¶
前有抑配之禁後有失䧟之罰爲　陛下官吏不亦難¶
乎故臣以爲旣行青苗錢則不當禁抑配其𫝑然也人¶
皆謂　陛下聖明神武必能徙義修慝以致太平而近¶
日之事乃有文過遂非之風此臣之所以憤懣太息而¶
不能巳也昔賈充用事天下憂恐而&KR0067;純任愷戮力排¶
之及充岀鎮秦凉忠臣義士莫不相慶屈指數日以望¶
惟新之化而馮紞之徒更相告曰賈公逺放吾等失𫝑¶
矣於是相爲獻謀而充復留則𣈆氏之亂成於此矣(充/夲)¶
<pb:KR4d0079_SBCK_029-11b>¶
(傳云充専以謟媚取容侍中任愷中書令&KR0067;純等咸共/&KR1282;之及氐羗反叛時帝深以爲慮愷因進說請充鎮関)¶
(中詔從之朝賢皆幸充此㪯望隆惟新之化充患之將/之鎮問計於荀勉勉&KR0134;以結㛰太子馮紞亦以爲然俄)¶
(而侍宴論大子㛰姻事勉因言充女才質令淑冝配儲/宫帝納其言㑹京師大雪軍不得發旣而皇儲當昬遂)¶
(不西行詔/充居夲職)自古惟小人爲難去何則去一人而其黨莫¶
不破壞是以爲之計謀游說者衆也今天下賢者亦將¶
以此觀　陛下以爲進退之決或再失望則知幾之士¶
相率而逝耳豈特皆如臣等輩偷安懷禄而不忍去哉¶
猖狂不遜忤　陛下多矣不敢復望寛赦俯伏引領以¶
待誅殛¶
經進東坡文集事略卷第二十九¶
