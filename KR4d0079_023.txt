# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.748264
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0478-023經進東坡文集事略-卷第二十三.
<pb:KR4d0079_SBCK_023-1a>¶
經進東坡文集事略卷第二十三¶
　　　迪功郎新紹興府&KR0792;縣主簿臣郎　曄　上進¶
　　䇿問¶
　　　漢之變故有六¶
問人主莫不欲安存而惡危亡然而其國常至於不可¶
救者何也所憂者非其所以亂與亡而其所以亂與亡¶
者常出於其所不憂也請借漢以言之昔者髙帝之世¶
天下旣平矣當時之所憂者韓彭英盧而巳此四王者¶
皆不能終髙帝之世相繼仆滅而不復續(髙紀十一年/春正月淮隂)¶
(侯韓信謀反夷三族三月梁王彭越謀反夷三族秋七/月淮&KR0047;王英布反十二年追斬布於畨陽是年燕王盧)¶
(綰反後亡/入匈奴)及至吕氏之禍則由異姓也吕氏旣已滅矣¶
(髙后紀后崩上將軍吕禄相國吕産顓兵秉政自知背/髙皇帝約恐爲大臣諸侯王所誅因謀作亂太尉周勃)¶
<pb:KR4d0079_SBCK_023-1b>¶
(朱虚侯劉章合謀誅禄産悉/捕諸吕男女無少長皆斬之)而呉楚之憂幾至於亡國¶
(景帝紀三年春正月呉王濞膠西王卬楚王戊趙王遂/濟&KR0047;王辟光菑川王賢膠東王雄渠皆舉兵反遣太尉)¶
(周亞夫將三十六/將軍僅能克之)方韓彭吕氏之禍惟恐同姓之不蕃¶
熾昌大也然至其爲變則又過於異姓逺矣文景之世¶
以爲諸侯分裂破弱則漢可以百世而無憂(賈&KR0105;晁錯/當文景時)¶
(皆以諸侯/強大爲患)至於武帝諸侯之難少衰而匈奴之患方熾¶
(主父偃傳偃&KR0003;武帝曰願陛下令諸侯得推恩分子弟/以地侯之彼人人喜得所願上以德施實分其國必稍)¶
(自銷弱矣於是上從其計故諸侯之難少衰匈奴傳武/帝使馬邑人聶翁壹以馬邑城誘單于單于廼入宼漢)¶
(伏兵三十餘萬於馬邑旁單于得漢尉史知其謀遂引/兵還自是匈奴絶和親攻當路塞入盗於邊不可勝數)¶
則又以爲天下之憂止於此矣及昭宣元成之世諸侯¶
王旣巳無足憂者而匈奴又破滅臣事於漢(匈奴五單/于爭立其)¶
(國大亂宣帝甘露三年呼韓邪入朝待以殊/禮賛謁稱臣而不名至哀帝時猶朝謁不絶)然其所以¶
<pb:KR4d0079_SBCK_023-2a>¶
卒至於中絶而不救則其所不慮之王氏也(王氏自元/成以來擅)¶
(權秉政至新/莽卒篡漢祚)世祖旣立上懲韓彭之難中鑒七國之変¶
而下悼王氏之禍於是尽侯諸將而不任以事(馬武傳/帝雖制)¶
(御功臣而毎能回容宥其小失逺方貢珍甘必先徧賜/列侯而太官无餘有功輒増邑賞不任以吏聀故皆保)¶
(其福禄終/无誅譴者)裁减同姓之封(泗水王歙傳光武十三年/宗室為王者皆降為侯)而¶
黜三公之權(仲長統昌言曰光武愠数丗之失&KR0096;忿強/臣之竊命矯枉過直政不任下雖置三公)¶
(事歸臺閣自此以來/三公之聀備貟而已)以爲前世之弊盡去矣及其衰也¶
官官之&KR0096;盛而黨錮之難起(威&KR0149;之祭諸常侍擅權恣/横凡天下知名之士皆目)¶
(之為黨人屡起大獄至禁錮五族中平元年黄巾賊起/乃大赦之凡黨事始自甘陵汝&KR0047;成於李膺張倹海内)¶
(塗炭二/十餘年)士大夫相與搤腕而游談者以爲天子一日誅¶
官官而解黨錮則天下猶可以無事於是外召諸將而¶
内脅其君宦官旣誅無遺𩔖而董卓曹操之徒亦因以¶
<pb:KR4d0079_SBCK_023-2b>¶
亡漢(中軍校尉𡊮紹&KR0003;大將軍何進令悉誅宦官而太/冶不許乃私召董卓等將兵入朝以脅太后卓未)¶
(至而何進謀泄為張遜趙忠所殺𡊮紹勒兵斬忠捕宦/官無少長悉斬之死者二千餘人董卓既至乃謀廢立)¶
(焼宫室刼天子曹操諸將亦相/継而起轉𢧐累歳漢遂以亡)漢之所憂者凡六変而¶
其亂與亡輒岀於其所不憂而終不可備由此觀之治¶
亂存亡之𫝑其皆有以取之欤抑將不可推如江河之¶
徙移其𫝑自有以相激而不自知歟其亦可以理推力¶
救而莫之爲也今將使事至而應之患至而爲之謀則¶
天下之患不可以勝防而政化不可以勝変矣則亦將¶
朝文而暮質忽寛而驟猛歟意者亦有可以長守而不¶
変雖有小患而不足䘏者欤願因論漢而極言其所以¶
然¶
　　　職官令録郡守而用棄材¶
<pb:KR4d0079_SBCK_023-3a>¶
問昔三代之際公卿有世而爲之者士有至老而不遷¶
者官有常人而人有常心故爲周之公卿者非周召毛¶
原(周召乃周公召公之後毛原即左氏/所謂魯衞毛聃畢原酆郇文之昭也)則王之子弟也¶
(皆姬姓/子弟)發於畎畒起於匹夫而至於公相蓋亦有幾人¶
而巳(如伊愽吕/望之徒)士之勤苦終身於學講肄道藝而修其¶
廉隅以邀郷里之名者不過以望卿大夫賢能之書(周/官)¶
(郷大夫之聀三年大比則献賢能之書/于王王再拜受之登干天府内史貳之)其選舉而上不¶
過以爲一命之士(周官大宗伯之&KR1348;以九儀之命正&KR0022;/囯之位壹命受聀注云言始見命爲)¶
(正吏/也)其傑異者至於大夫極矣夫周之世諸侯爲政之¶
卿皆其世臣之子孫則夫布衣之士其進蓋亦有所止¶
也當是之時士皆安其習而樂其分不倦於小官而力¶
爲之故其民亊修而世務舉及其後世不然使天下旅¶
<pb:KR4d0079_SBCK_023-3b>¶
進而更爲之雖布衣之賢得以驟進於朝廷而士始有¶
無厭之心矣官亊之不修民亊之不緝非其不能不屑¶
爲之也先王之用人欲其人(人)自喜終老而不勌是以¶
能尽其才今以凡人之才而又加之以旣倦之意其爲¶
弊可勝言乎今夫州縣之吏有故而不得改官者盤旋¶
於州縣而不能去舉者不過以爲職官令録仕而逹者¶
自縣宰爲郡之通守自郡之通守以至郡守爲郡守而¶
無他才能則盤旋於太守而不得去由此&KR0026;之是職官¶
令錄與郡守四者爲國家棄村之委而仕不逹者之所¶
盤旋而無聊也夫以太守之重職官令録之近於民而¶
用棄才焉使不逹者盤旋於其職此豈先王所以使人¶
不倦之意歟嗟夫蓋亦有不得巳也居今之𫝑何以使¶
<pb:KR4d0079_SBCK_023-4a>¶
天下之士各安其分而無輕於小官何以使此四者流¶
徙不倦而無不自聊頼之意其悉書于篇¶
　　　漢唐不変秦隋之法近世乃欲以新易舊¶
問昔漢受天下於秦因秦之制而不害爲漢唐受天下¶
於隋因隋之制而不害爲唐漢之與秦唐之與隋其治¶
亂安危至相逺也然而率無所改易又况於積安乆治¶
其道故不事変也世之君子以爲善人爲&KR0022;百年可以¶
勝殘去殺病其&KR0003;之不效急於有功而歸咎於法制是¶
以頃年遣使冠蓋相望於道以求民之所患苦(仁宗嘉/祐四年)¶
(遣使均田减稅五年又遣使/分行天下訪寛恤民力事)罷去茶禁歸之於民(仁宗/嘉祐)¶
(四年二月詔曰古者山澤之利与民共之故民足於下/而君&KR0073;於上囯家无事刑罰以清自唐建中始有茶禁)¶
(上下規利垂二百年如聞比来爲患益甚民被誅求之/困日惟咨嗟官受濫惡之入歳以陳積私藏盗販犯者)¶
<pb:KR4d0079_SBCK_023-4b>¶
(实繁嚴刑重誅情所不忍是於江湖之間幅貟数千里/為䧟穽以害吾民也朕心惻然念此乆矣間遣使者往)¶
(就問之而皆懽然願弛其禁歳入之課以時上官一二/近臣件析其狀朕猶若慊然又於歳輸裁减其数使得)¶
(饒阜以相為生剗去禁條俾通啇利歴丗之弊一旦以/除著為經常弗復置制損上益下以休吾民尚慮喜於)¶
(立異之人縁而為姦之黨妄陳奏/議以惑官司必賞明刑无或有貸)不以刑獄委任武吏¶
(嘉祐五年九月一日詔曰囯家兼覆寓内強理天下分/州立邑十有八路惟吏之不平民之失聀政之煩擾獄)¶
(之糾紛未能独察也故設糾㪯之司使奉欽恤之&KR0009;專/属朝宷貳以武吏誠欲停疑察枉擇煩去滯納民於不)¶
(寃流化於无訟而武吏或出將閥或由軍功文墨期㑹/未必深究&KR0101;司背項適増其煩夫非其習而望其效違)¶
(其方而兾其功不亦難乎/其罷諸路提㸃刑獄使臣)至於考功取士皆有所損益¶
(嘉祐六年八月下詔更考課之法先是宋仁廟欲責諸/路&KR0101;司㪯聀事遂下有司別議考校之法仍頒之其法)¶
(以歳滿所上功&KR0250;定其殿最為上中下三䓁用唐考四/善之法以稽其行实其䓁亦如之又嘉祐三年閠十一)¶
(月十二日下&KR0145;士之詔大略云朕是用立間歳之期以/励其斈約貢土之数以精其選著為定法申飭有司)¶
行之數年卒未見其成而紛紜之議爭以爲不便嗟乎¶
<pb:KR4d0079_SBCK_023-5a>¶
此特其小者尓事之可變將復有大於此者今欲尽易¶
天下之驕卒以爲府兵(唐史兵志云古者兵法起自井/田自周衰王制壞而不復至於)¶
(府兵始一寓之於農其制起自西魏後周而俻於隋唐/㒷因之凡天下十道置府六百三十四皆有名号而関)¶
(内二百六十有一皆以𨽻諸衛民年二十爲兵六十而/免凡發府/皆下符契州刺史与折衝勘契乃發其當)¶
(𪧐衛者畨上兵/部以逺近給畨)盡驅天下之異教以爲齊民尽激天下¶
之惰吏以爲考課盡率天下之游士以爲農桑其爲拂¶
世厲俗非特如今之所行也行其小者且不能辦則其¶
大者又安敢議然則是終不可変歟抑將変之不得其¶
術欤將巳得其術而紛紜之議不足恤歟無乃其道可¶
變而不在其迹欤所謂勝殘去殺者其卒無效歟願條¶
其&KR0003;¶
　　　廟欲有主祭欲有尸¶
<pb:KR4d0079_SBCK_023-5b>¶
問三代之祭礼其存者幾希矣其全固不可以一日而¶
復然今天下郡縣通祀社稷孔子風伯雨師與凡山川¶
古聖賢之廟此其礼尤急而不可闕者也武王伐商師¶
渡孟津有宗廟有將舟將舟社主在焉(尚書大傳曰王/升舟入水鼔鍾)¶
(亞&KR0026;臺亞將舟亞宗廟亞周礼解用牲于社嘗引此語/正義釋曰謂武王於孟津渡何升舟入水在前鼓鍾亞)¶
(亞王舟後&KR0026;臺亞者&KR0026;臺可以望氣祥亞鼔鍾後將舟/亞者以社主主殺戮而軍將同故名社主為將將舟在)¶
(亞&KR0026;臺後宗廟亞者宗廟則迁主也亞在/將舟後引之者證在軍有社及宗之意也)則是社稷有¶
主也古者師行載遷廟之主(記曽子問曰古者師行必/以迁廟主行乎孔子曰天)¶
(子廵狩以迁廟主行載于斉/車言必有尊也斉車即金路)無遷廟則以幣玉爲廟不¶
可一日虚主也(曽子問曰古者師行无迁主則何主孔/子曰主命問曰何謂也孔子曰天子諸)¶
(侯將出必以幣帛皮圭告干祖祢遂奉以/出載于斉車以行毎舎奠焉而後就舎)一日虚主猶¶
不可若無主而爲廟可乎是凡廟皆當有主也(五經要/義曰主)¶
<pb:KR4d0079_SBCK_023-6a>¶
(者神象也木主之狀四方穿中央以逹四方又虞摯决/疑要注曰廟主藏於户外西墉之中有石函名曰宗祏)¶
(古者帝王出征於車載迁廟之主/及社主以行秦漢以來不載主也)今郡縣所祀未嘗有¶
主而皆有土木之像夫像安出哉古者祭莫不有尸(礼/器)¶
(云夏立尸而卒𥙊周坐尸坊記孔子曰𥙊祀之有尸也/示民有事也白虎通亦云𥙊所以有尸者&KR0017;神聽之無)¶
(聲視之無形升自阼階仰視椽桷俯視几筵其器存其/人亡故坐尸而食之毀損其饌欣然&KR0002;親之飽尸醉若)¶
(神之/醉矣)詩有靈星之尸(絲衣繹賔尸也髙子曰/&KR0149;星之尸也又𥙊曰繹)則𥙊無所¶
不用尸也𥙊而不用者是始死之奠也(通典云始死無/尸者尚如生故)¶
(未立/也)不然則是𥙊殤也(曽子問曰𥙊必有尸乎孔子曰/𥙊成䘮者必有尸𥙊成䘮而無)¶
(尸是殤/之也)今也舉不用尸則如勿𥙊而巳矣儒者治禮至¶
其變尤謹嚴而詳今之變主爲像與𥙊而無尸者果誰¶
始也古者坐於席故籩豆之長短簠簋之髙下適與人¶
均今土木之像旣巳巍然於上而列器皿於地使&KR0017;神¶
<pb:KR4d0079_SBCK_023-6b>¶
不享則不可知&KR0002;其享之則是俯伏匍匐而就也&KR0017;神¶
不能諄諄與人接也故使尸嘏主之(嘏謂/祝嘏)今也無尸而¶
受胙於虚位不亦鄙野可𥬇矣夫今欲使廟皆有主祭¶
皆有尸不知何道而可願從諸君講求其遺制合於古¶
而便於今者¶
　　　孔子贊易有申爻辭而無損益者¶
問易之爲書要以不可爲必然可指之論也其始有畫¶
而無文後世聖人始爲之辭蓋亦微見其端而其或爲¶
仁或爲義或小或大則付之後世學者之分然世益乆¶
逺則學者或入於邪&KR0003;故凡孔子之所爲贊易也特以¶
防閑其邪&KR0003;使之縱横旁午要不失正而非以爲必然¶
可指之論也是故其用意廣而其辭約竊嘗深觀之孔¶
<pb:KR4d0079_SBCK_023-7a>¶
子蓋有因爻辭而申言之&KR0002;無所損益於其辭之義者¶
甚衆比之&KR0004;六有乎比之無咎有孚盈𦈢終來有佗吉¶
象曰比之&KR0004;六有佗吉也小蓄之&KR0004;九復自道何其咎¶
吉象曰復自道其義吉也損之六四損其疾使遄有喜¶
象曰損其疾亦可喜也大有之上九自天祐之吉無不¶
利象曰大有上吉自天祐也夫旣巳言之而孔子又申¶
言之使無所損益於其辭之義則孔子固多言也乃孔¶
子則有不勝言者故願與諸君論之¶
　　　賞功罰罪之疑¶
問古之爲爵賞所以待有功也以爲有功而後爵天下¶
必有遺善是故有無功而爵者六德六行以興賢能是¶
也(周官大司徒之聀以郷三物教万民而賔㒷之一曰/六德知仁聖義中和二曰六行孝友睦婣任恤三曰)¶
<pb:KR4d0079_SBCK_023-7b>¶
(六藝礼楽/射御書數)古之爲刑罰所以待有罪也以爲有罪而後¶
罰則天下必有遺惡是故有無罪而罰者行僞而堅言¶
僞而辨學非而博順非而澤以疑衆殺是也(語見王制/孔子誅少)¶
(正卯亦/嘗引此)夫人之難知自尭舜病之惟幸其有功故有以¶
爲賞之之名惟因其有罪故有以爲罰之之狀而天下¶
不爭今使無功之人名之以某德而爵之無罪之人狀¶
之以某惡而誅之則天下不知其所從而上亦將眊亂¶
而䘮其所守然則古之人將何以處此歟方今法令明¶
具較&KR0002;畫一然猶有冐昧以僥倖巧詆以岀入者又况¶
無功而賞無罪而罰歟古之人將必有以處此也¶
　　　王弼引論語以解易其&KR0003;當否¶
問聖人之言各有方也茍爲不逹執其一方而輒以爲¶
<pb:KR4d0079_SBCK_023-8a>¶
常則天下之惑者不可以勝原矣昔者孔子以爲䘮欲¶
速貧死欲速朽而有子以爲非君子之言乃孔子則有¶
所由發也(䘮欲速貧爲南宫敬叔載宝而言死欲/速朽爲元司馬爲石椁而言事見檀弓)善乎¶
有子之知孔子也語曰禘自旣灌而往者吾不欲觀之¶
易曰觀&KR0981;而不薦語曰吾豈匏𤓰也哉焉能繫而不食¶
易曰以杞匏𤓰有殞自天是二者其言則同而其所以¶
言者可得爲同歟王弼之於易可以爲深矣然因其言¶
之適同遂以爲訓(弼解&KR0026;盥不薦云王道之可&KR0026;者莫/盛乎宗廟宗廟之可&KR0026;者莫盛於盥)¶
(也至薦簡略不足復觀故&KR0026;盥而不&KR0026;薦也孔子曰禘/自旣&KR0517;而往者吾不欲&KR0026;之矣尽夫&KR0026;盛則下&KR0026;而化)¶
(矣故覲至盥則有孚顒&KR0002;也其解以杞匏𤓰云杞之爲/物生於肥地者也匏𤓰爲物係而不食者也九五履得)¶
(尊位而不遇其應得地而不食含章而未發不遇其應/命未流行然處得其所体剛居中志不舎命不可傾殞)¶
(故曰有殞/自天也)使學者不得不惑亦不可不辨¶
<pb:KR4d0079_SBCK_023-8b>¶
　　　諸子更相譏議¶
問古之作者苟非聖人皆有所偏狥其偏則巳流廢其¶
長則巳苛二者皆非所謂善學也君子以其身之正知¶
人之不正以人之不正知其身之有所未正也旣以正¶
人又反以正已此所以寡過而成名也昔者韓子論荀¶
楊之疵而韓子之疵有甚於荀楊荀卿譏六子之蔽(解/蔽)¶
(篇云墨子蔽於用而不知文宋子蔽於用而不知得慎/子蔽於法而不知賢申子蔽於𫝑而不知智惠子蔽於)¶
(辝而不知實莊子/蔽於天而不知人)而荀卿之蔽不下於六子班固之論¶
子長也以爲是非謬於聖人(班固賛司馬子長云又其/是非頗謬於聖人論大道)¶
(則先黄老而後六經序遊俠則退處七而進姦/雄述貨殖則崇勢利而羞賤貧此其所蔽也)而范曄¶
之論班固也以爲目見毫毛而不見睫(范曄賛班固云/固傷迁博物洽)¶
(聞不能以智免極刑然亦身䧟大戮智及之而不能守/之嗚呼古人所以致論於目睫也目睫之語本出史記)¶
<pb:KR4d0079_SBCK_023-9a>¶
自今而觀之不知范氏之書其果逃於目睫之論也歟¶
其未也而莫或正之故願聞數子之得失非務以相髙¶
而求勝蓋亦樂夫儒者之以道相正也¶
　　　人與法並用¶
問任人而不任法則法簡而人重任法而不任人則法¶
繁而人輕法簡而人重其弊也請謁公行而威𫝑下移¶
法繁而人輕其弊也人得茍免而賢不肖均此古今之¶
通患也夫欲人法並用輕重相持當安所折𠂻使近古¶
而宜今有益而無損乎今舉於吏部者皆用糊名易書¶
之法選於吏部者皆用長守不易之格六卿之長不得¶
一用其意而胥吏姦人皆出没其間此豈治世之法也¶
如使有司皆&KR0002;唐以前得自以其意進退天下士大夫¶
<pb:KR4d0079_SBCK_023-9b>¶
(唐之選部隨才授任或進或退權/歸有司自裴光廷始用循資格)官吏恣擅流言紛紜¶
之禍將何以止之夫古之人何修而免於此夫豈無術¶
不講故也願聞其詳¶
經進東坡文集事略卷第二十三¶
<pb:KR4d0079_SBCK_023-10a>¶
