# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:02.120869
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0478-031經進東坡文集事略-卷第三十一.
<pb:KR4d0079_SBCK_031-1a>¶
經　進東坡文集事略卷第三十一¶
　　　迪功郎新紹興府&KR0792;縣主簿臣郎　曄　上進¶
　　奏議¶
　　　　議冨弼配享狀¶
　　　　乞不給散青苗錢斛狀¶
　　　　論每事降詔約束狀¶
　　　　乞加張方平恩禮狀¶
　　　　辯試館職劄子二首¶
　　　　乞録用鄭俠王斿狀¶
　　　議冨弼配享狀¶
元祐元年六月空日朝奉郎試中書舎人&KR0171;軾同孫永¶
李常韓忠彦王存鄧温伯劉摰陸佃傅堯俞趙聸趙彦¶
<pb:KR4d0079_SBCK_031-1b>¶
&KR0002;崔台符王克臣謝景温胡宗愈孫覺范百禄鮮于侁¶
梁燾顧臨何洵直孔文仲范祖禹辛公祐吕希純周秩¶
顔復江公著狀奏近准　敕節文中書省尚書省送到¶
禮部狀夲部勘會　英宗配享功臣係　神主祔廟後¶
降　敕以韓𤦺曽公亮配享所有　神宗皇帝神主袝¶
廟所議配享功臣今乞待制以上及祕書省長貳著作¶
與禮部郎官并太常寺博士以上同議奉　聖旨依右¶
臣等謹按商書玆予大享于先王爾祖其從與享之周¶
官凡有功者名書於王之太常𥙊于大烝司勲詔之¶
國朝祖宗以來皆以名臣侑食清廟(國朝贈尚書韓王/趙普贈中書令濟)¶
(陽郡王曹彬配享/太祖贈太尉中書令薛居正贈侍/中石熈載贈中書令潘美配享/太宗贈太尉中書令)¶
(李沆贈太師中書令王旦贈中書令李繼隆配享/眞/宗贈尚書令王曽贈尚書令吕夷簡贈侍中曹章配享)¶
<pb:KR4d0079_SBCK_031-2a>¶
(仁宗贈尚書韓𤦺贈太師中/書令曽公亮配享/英宗)歷選勲德實難其人　神¶
宗皇帝以上聖之資恢　累聖之業尊禮故老共圖大¶
治輔相之臣有&KR0002;司徒贈太尉謚文忠冨弼秉心直諒¶
操術閎逺歷事三世計安宗社熈寜訪落眷遇特隆匪¶
躬正色進退以道愛君之志雖没不忘以配享　神宗¶
皇帝廟庭實爲宜稱謹錄奏聞伏候敕旨(此奏旣上詔/旨㳟依至紹)¶
(聖初乃更以王安石配享建炎二年夏以乆隂不解詔/諸執事赴都堂給札條具時政聞失司封貟刘郎趙鼎)¶
(言紹聖以來學術政事敗壞殘酷貽禍社稷其源實岀/於王安石安石之患未除不足以言政於是罷安石配)¶
(享/神宗廟/廷復用冨弼)¶
　　　乞不給散青苗錢斛狀(先是元祐元年司馬光/請罷提舉官依舊常平)¶
(法/上從之旣而青苗歛散之法行之如/&KR0004;於是左司諫王巖叟右司諌蘇轍御史)¶
(中丞劉摯監察御史上官均交䟽爭之十/數不報遂台臺奏論之西省亦連名同上)¶
<pb:KR4d0079_SBCK_031-2b>¶
(三省乃進呈司馬光前所上章云今欲續/降指揮下諸路告示州縣並須候人户自)¶
(執狀結保赴縣乞請常平錢之時方得勘/㑹依條支給詔如光請行下而中書舎人)¶
(&KR0171;軾不肯書行遂上此奏㑹光疾間起視/事亦請罷之/上感悟遂即日行光奏焉)¶
元祐元年八月四日朝奉郎試中書舎人&KR0171;軾狀奏准¶
中書錄黄先朝初散青苗夲爲利民故當時指揮並取¶
人户情願不得抑配自後因提舉官速要見功務求多¶
散諷脅州縣廢格詔書名爲情願其實抑配或舉縣勾¶
集或排門抄劄亦有無頼子弟謾昧尊長錢不入家亦¶
有他人冒名詐請莫知爲誰及至追催皆歸夲户朝廷¶
深知其弊故悉罷提舉官不復立額考校訪聞人情安¶
便昨於四月二十六日有敕令給常平錢斛限二月或¶
正月只爲人户欲借請者及時得用又令半留倉庫半¶
<pb:KR4d0079_SBCK_031-3a>¶
出給者只爲所給不得輒過此數至於取人户情願亦¶
不得抑配一遵　先朝本意慮恐州縣不曉朝廷本意¶
將爲朝廷復欲多散青苗錢榖廣收利息勾集抑配督¶
責嚴急一如向日置提舉官時八月二日三省同奉¶
聖旨令諸路提㸃刑獄司告示州縣並須候人户自執¶
狀結保赴縣乞請常平錢糓之時方得勘會依條支給¶
不得依前勾集抄劄強行抑配仍仰提㸃刑獄常切覺¶
察如有官吏似此違法騷擾者即時取勘施行若提㸃¶
刑獄不切覺察委轉運安撫司覺察聞奏仍先次施行¶
者右臣伏見熈寜已來行青苗免役二法至今二十餘¶
年法日益弊民日益貧刑日益煩盗日益熾田日益賤¶
榖帛日益輕細數其害有不可勝言者今廊廟大臣皆¶
<pb:KR4d0079_SBCK_031-3b>¶
異時痛心疾首流涕太息欲已其法而不可得者况¶
二聖恭已(二聖謂/太皇太/后及/哲宗也)惟善是從免役之法巳盡¶
革去而青苗一事乃獨因舊稍加損益欲行紾臂徐徐¶
月攘一雞之道如人服藥病日益増體日益羸飲食日¶
益減而終不言此藥不可服但損其分劑變其湯使而¶
服之可乎熈寜之法夲不許抑配而其害至此今雖復¶
禁其抑配其害故在也農民之家量入爲出縮衣節口¶
雖貧亦足&KR0002;令分外得錢則費用自廣何所不至况子¶
弟欺謾父兄人户冒名詐請如詔書所云似此之𩔖夲¶
非抑勒所致昔者州縣並行倉法而給納之際十費二¶
三今旣罷倉法(熈寜三年八月癸未紿/公吏人重禄行倉法)不免乞取則十¶
費五六必然之勢也又官吏無狀於給散之際必令酒¶
<pb:KR4d0079_SBCK_031-4a>¶
務設鼓樂倡優或關撲賣酒牌子農民至有徒手而歸¶
者但每散青苗即酒課暴增此臣所親見而爲流涕者¶
也二十年間因欠青苗至賣田宅雇妻女投水自縊者¶
不可勝數朝廷忍復行之歟臣謂四月二十六日指揮¶
以散及一半爲額與熈寜之法初無小異而今月二日¶
指揮猶許人户情願請領未免於設法網民使快一時¶
非理之用而不慮後日催納之患二者皆非良法相去¶
無幾也今者巳行常平糶糴之法惠民之外官亦稍利¶
如此足矣何用二分之息以賈無窮之怨或云議者以¶
爲帑廪不足欲假此法以贍邊用臣不知此言虛實&KR0002;¶
果有之乃是小人之邪說不可不察昔漢宣帝世西羌¶
反議者欲使民入榖邊郡以免罪蕭望之以爲古者藏¶
<pb:KR4d0079_SBCK_031-4b>¶
於民不足則取有餘則與西邊之役雖户賦口歛以贍¶
其乏古之通議民不以爲非豈可遂開利路以傷旣成¶
之化(蕭望之傳西𦍑反京兆尹張敞上書願令諸有罪/非盗受財殺人及犯法不得赦者皆得入榖以贖)¶
(罪事下有司望之與少府李彊議今欲令民量粟以贖/罪如此則冨者得生貧者獨死是貧冨異刑而法不壹)¶
(也陛下布徳施敎敎化旣成堯舜無以加/也今議開利路以傷旣成之化臣竊痛之)仁宗之世西¶
師不解蓋十餘年不行青苗有何妨闕况　二聖恭儉¶
清心省事不求邊功數年之後帑廪自溢有何危急而¶
以萬乗君父之尊&KR0018;放債取利之謗錐刀之末所得幾¶
何臣雖至愚深爲朝廷惜之欲乞特降指揮青苗錢斛¶
今後更不給散所有已請過錢斛候豐熟日分作五年¶
十料隨二稅送納或乞聖慈念其累歳出息已多自第¶
四等以下人户並與放免庻使農民自此息肩亦免後¶
<pb:KR4d0079_SBCK_031-5a>¶
世有所譏議兼近日謫降吕惠卿告詞云首建青苗力¶
行助役&KR0002;不盡去其法必致姦臣有詞流傳四方所損¶
不細所有上件録黄臣未敢書名行下謹録奏聞伏候¶
敕旨¶
　　　論毎事降詔約束狀¶
元祐元年九月　日翰林學士朝奉郎知制誥&KR0171;軾狀¶
奏右臣聞之孔子曰天何言哉四時行焉百物生焉天¶
何言哉天子法天恭己正南面守法度信賞罰而天下¶
治三代令王莫不由此&KR0002;天下大事安危所繫心之精¶
微法令有不能盡則天子乃言在三代爲訓誥誓命自¶
漢以下爲制詔皆所以鼔舞天下不輕用也&KR0002;毎行事¶
立法之外必以王言隨而丁寜之則是朝廷自輕其法¶
<pb:KR4d0079_SBCK_031-5b>¶
以爲不丁寜則未必行也言旣屢岀雖復丁寜人亦不¶
信今者十科之舉(元祐七年七月辛酉司馬光言爲政/之要莫如得人然人材各有所能雖)¶
(臯夔稷契止守一官况於中人安可求備乞設十科㪯/士曰行義純固可爲師表曰節操方正可備獻納曰智)¶
(勇過人可備將帥曰公正聦明可備監司曰經術精通/可備講讀曰斈問該博可備顧問曰文章典麗可備著)¶
(述曰善𦗟獄訟尽公得實日善治財賦公私俱便曰/練習法令能斷疑獻應侍從以上歳㪯三人從之)乃¶
朝廷政令之一耳況已立法或不如所舉舉主從貢舉¶
非其人律犯正入巳贓舉主減三等坐之&KR0002;受賄徇私¶
罪名重者自從重雖見爲執政亦降官示罰臣謂立法¶
不爲不重&KR0002;以爲未足又從而降詔則是詔不勝降矣¶
臣請略舉今年朝廷所行薦舉之法凡有七事舉轉運¶
提刑一也舉館職二也舉通判三也舉學官四也舉重¶
法縣令五也舉經明行脩六也與十科爲七七事輕重¶
<pb:KR4d0079_SBCK_031-6a>¶
略等&KR0002;十科當降詔則六事不可不降今後一事一詔¶
則䙝慢王言莫甚於此&KR0002;但取諫官之意或降或否則¶
其義安在臣願戒敕執政但守法度信賞罰重惜王言¶
以待大事而發則天下聳然敢不敬應所有前件降詔¶
臣不敢撰謹錄奏聞伏候　敕旨¶
　　　乞加張方平恩禮劄子¶
元祐元年十月　日翰林學士朝奉郎知制誥&KR0171;軾劄¶
子奏臣伏見太子太保致仕張方平以髙才絶識愽學¶
雄文出入中外四十餘年號稱名臣　仁宗皇帝眷遇¶
至重特以受性剛簡論髙寡合故齟齬於丗然趙元昊¶
反西方用兵累歳不解公私疲極方平首建和戎之䇿¶
仁宗從之民以息肩書之國史(墓誌云慶曆元年西方/用兵巳六年矣/上旣)¶
<pb:KR4d0079_SBCK_031-6b>¶
(益厭兵而賊益困弊元昊欲自致其道無由公&KR0099;然上/䟽曰/陛下猶无地父母也豈與此犬豕豺狼爭勝負)¶
(乎願因今歳郊赦引咎示信開其自新之路/仁/宗從之是歳赦書開諭如公意明年元昊始請降)又於¶
熈寜之&KR0004;首論王安石不可用及新法之行方平皆逆¶
陳其害(記聞云上將召用介甫訪於大臣爭稱譽之張/安道時爲丞旨獨言安石言僞而辯行僞而堅)¶
(用之必乱天下由是介甫深怨之又墓誌云知陳州時/置條例司行新法率欲以豐財而強兵公因陛辭極論)¶
(其害皆危/言深語)大節如此其餘政事文學有補於世未易悉¶
數　神宗皇帝知人之明擢爲執政會丁憂服除爲安¶
石等不恱而方平亦不爲少屈故不復用今巳退老南¶
都以患眼不出&KR0069;心槁形與丗相忘臣竊以爲國之元¶
老歷事四朝耄期稱道爲天下所服者獨文彦博與方¶
平范鎮三人而已今彦博在廷(元祐元年四月壬寅文/彦博落致仕以太师平)¶
(章軍國重事先是司馬光入爲門下侍郎首薦彦博/大后難之給事中范純仁亦勸/上召致之/上問光)¶
<pb:KR4d0079_SBCK_031-7a>¶
(光對&KR0002;令彦博以正太師平章軍國重事亦足以尊老/成/上是光言詔彦博六日一朝一月兩赴經筵朝廷)¶
(有大政令即/與輔臣共議)鎮亦復用(元祐二年七月丁丑詔端明殿/學士光禄大夫提舉嵩山崇福)¶
(宫范鎮遷銀青光禄大夫仍前職致仕先是熈寜中鎮/以言不行請致仕䟽五上最後力詆王安石安石怒遂)¶
(落翰林學士以夲官致仕/哲宗即位時幾八十矣韓/維言其首開建儲之議悉以鎮十九䟽上之拜端明殿)¶
(學士且詔赴闕㝷落致仕除侍讀提舉太乙宫鎮辭竟/不起天下益髙之改嵩山崇福宫數月復告老遂有是)¶
(命)方平雖老杜門難以召致猶當加恩勞問表異其人¶
以示　二聖貴老尊賢之義今獨置而不問有識共疑¶
以爲闕典願因大禮之後以向者召陪祠不至特出¶
聖意少加恩禮或遣使就問國事觀其所論必有過人¶
臣忝備禁近不敢自外昧冒陳列戰越待罪取　進止¶
　　　辯試館職策問劄子二首¶
元祐元年十二月十八日翰林學士朝奉郎知制誥&KR0171;¶
<pb:KR4d0079_SBCK_031-7b>¶
軾劄子奏臣竊聞諫官言臣近所撰試館職人䇿問有¶
渉諷議　先朝之語(元祐四年軾草召試館職䇿題其/間有云欲師/仁祖之忠厚而患)¶
(百官有司不舉其職或至於媮欲法/神考之勵精則/恐監司守令不識其意流入於刻朱光庭時爲左司諫)¶
(因摘軾語/以爲誹謗)臣退伏思念其略曰今朝廷欲師　仁祖之¶
忠厚而患百官有司不舉其職或至於媮欲法　神考¶
之勵精而恐監司守令不識其意流入於刻臣之所謂¶
媮與刻者專指今之百官有司及監司守令不能奉行¶
恐致此病於二帝何與焉至於前論周公太公後論¶
文帝宣帝皆是爲文引證之常亦無比擬　二帝之意¶
况此策問第一第二首鄧温伯之詞末篇乃臣所撰三¶
首皆臣親書進入䝉　御筆㸃用第三首臣之愚意豈¶
逃聖鑒&KR0002;有毫髪諷議　先朝則臣死有餘罪伏願少¶
<pb:KR4d0079_SBCK_031-8a>¶
回天日之照使臣孤忠不爲衆口所鑠臣無任伏地待¶
罪戰恐之至取　進止¶
　　　又(是時吕陶爲右司諌不平光庭攻軾乃亦上/䟽攻光庭而御史中丞𫝊堯俞侍御史王巖)¶
(叟則相與助光庭乞正軾罪右司諫王覿獨/爲/上分别言之知樞密院范純仁亦勸)¶
(上宜兩置之不問/上以其言俱是遂一再/下詔兩平之且令軾堯俞巖叟光庭各視事)¶
(軾旣視事乃/復奏䟽自言)¶
元祐二年正月十七日翰林學士朝奉郎知制誥&KR0171;軾¶
劄子奏臣近以試館職策問爲臺諫所言臣初不敢深¶
辯蓋以自辯而求去是不欲去也今者竊聞明詔巳察¶
其實而臣四上章四不允臣子之義身非巳有詞窮理¶
盡不敢求去是以區區復一自言臣所撰䇿問首引周¶
公太公之治齊魯後丗皆不免衰亂者以明子孫不能¶
<pb:KR4d0079_SBCK_031-8b>¶
奉行則雖大聖大賢之法不免於有弊也後引文帝宣¶
帝仁厚而事不廢核實而政不苛者以明臣子&KR0002;奉行¶
得其理無觀望希合之心則雖文帝宣帝足以無弊也¶
中間又言　六聖相受爲治不同同歸於仁其所謂媮¶
與刻者專謂今之百官有司及監司守令不識朝廷所¶
以師法　先帝之本意或至於此也文理甚明粲&KR0002;黒¶
白何嘗有毫髪疑似議及　先朝非獨朝廷知臣無罪¶
可放臣亦自知無罪可謝也然臣聞之古人曰人之至¶
信者心日也相親者母子也不惑者聖賢也然至於竊¶
斧而知心目之可亂(列子說符篇人有亡鈇者意其鄰/之子視其行歩竊鈇也顔色竊鈇)¶
(也言語竊鈇也動依熊度無爲而不竊鈇也俄而相其/谷而得其鈇也日復見其鄰人之子動作態度無似竊)¶
(鈇者韓子/以鈇爲斧)於投杼而知母子之可疑(史記甘荗傳魯人/有與曽參同姓名)¶
<pb:KR4d0079_SBCK_031-9a>¶
(者殺人人吿其母曰曾参殺人其母織自君也頃之一/人又告之曰曽參殺人其母尚織自&KR0002;也頃又一人告)¶
(之曰曽参殺人其母投杼下機踰牆而走夫以/曽參之賢與其母信之也三&KR1457;疑之其母懼焉)於拾煤¶
而知聖賢之可惑(家語在厄篇孔子厄於陳蔡子貢告/糴於野人顔回仲由炊之於壞屋之)¶
(下有埃墨墮飯中顔回取而食之子貢不恱以爲竊食/遂吿孔子子曰其必有故乎汝止吾將問之召顔回曰)¶
(疇昔予夢見先人豈或啓佑我哉子炊而進飯吾將察/焉對曰向有埃墨墮飯中欲置之則不㓗欲弃之則可)¶
(惜回即食之不可𥙊也孔子曰然乎吾亦食之顔回岀/孔子顧謂二三子曰吾之信回也非待今日也二三子)¶
(由此乃/服之)今言臣者不止三人交章累上不啻數十而聖¶
斷確然深明其無罪則是過於心目之相信母子之相¶
親聖賢之相知逺矣德音一出天下頌之史𠕋書之自¶
耳目所聞見明智特逹洞照情僞未有如　陛下者非¶
獨微臣區區欲以一死上報凡天下之爲臣子者聞之¶
莫不欲碎首糜軀效忠義於　陛下也不然者亦非獨¶
<pb:KR4d0079_SBCK_031-9b>¶
臣受曖昧之謗凡天下之爲臣子者聞之莫不以臣爲¶
戒崇尚忌諱畏避形跡觀望雷同以求苟免豈朝廷之¶
福哉臣自聞命以來一食三歎一夕九興身口相謀未¶
知死所然臣所撰䇿問實亦有罪&KR0002;不盡言是欺　陛¶
下也臣聞聖人之治天下也寛猛相資君臣之間可否¶
相濟&KR0002;上之所可不問其是非下亦可之上之所否不¶
問其曲直下亦否之則是晏子所謂以水濟水誰能食¶
之(左傳昭公二十年斉使曰唯梁丘據与我和夫晏子/曰據亦同也焉得為和君所謂可而有否焉臣獻其)¶
(否以成其可君所謂否而有可焉臣獻其可以去其否/是以政平而不干今據不然君所謂可據亦曰可君所)¶
(謂不㯫亦曰否&KR0002;以/水済水誰能食之)孔子所謂惟予言而莫予違足以¶
䘮&KR0022;者也臣昔於　仁宗朝舉制科所進䇿論及所荅¶
聖問大抵皆勸　仁宗勵精庻政督察百官果斷而力¶
<pb:KR4d0079_SBCK_031-10a>¶
行也及事　神宗蒙召對訪問退而上書數萬言大扺¶
皆勸　神宗忠恕仁厚含垢納汙屈己以&KR0073;人也臣之¶
區區不自度量常欲希慕古賢可否相濟蓋如此也伏¶
觀　二聖臨御巳來聖政日新一出忠㕌大率多行¶
仁宗故事天下翕然銜戴恩德固無可議者然臣私憂¶
過計常恐百官有司矯枉過直或至於媮而　神宗勵¶
精核實之政漸致惰壞深慮數年之後馭吏之法漸寛¶
理財之政漸踈備邊之計漸弛則意外之憂有不可勝¶
言者雖　陛下廣開言路無所諱忌而臺諫所擊不過¶
先朝之人所非不過　先朝之法正是以水濟水臣竊¶
憂之故&KR0186;用此意撰上件䇿問實以譏諷今之朝廷及¶
宰相臺諫之流欲　陛下覽之有以感動聖意庻幾兼¶
<pb:KR4d0079_SBCK_031-10b>¶
行　二帝忠厚勵精之政也臺諌&KR0002;以此言臣朝廷&KR0002;¶
以此罪臣則斧龯之誅其甘如薺今乃以爲譏諷　先¶
朝則亦踈而不近矣且非獨此䇿問而巳今者不避煩¶
瀆盡陳夲末臣前歳自登州召還始見故相司馬光光¶
即與臣論當今要務條其所欲行者臣即荅言公所欲¶
行者諸事皆上順天心下合人望無可疑者惟役法一¶
事未可輕議何則差役免役各有利害免伇之害掊歛¶
民財十室九空錢聚於上而下有錢荒之患差役之害¶
民常在官不得專力於農而貪吏猾胥得縁爲姦此二¶
害輕重蓋略相等今以彼易此民未必樂光聞之愕然¶
曰&KR0002;如君言計將安出臣即荅言法相因則事易成事¶
有漸則民不驚昔三代之法兵農爲一至秦始分爲二¶
<pb:KR4d0079_SBCK_031-11a>¶
及唐中葉盡變府兵爲長征之卒(張說傳云時衛兵貧/弱畨休者亡命略盡)¶
(說議一切募勇彊士優其科條簡其色役不旬日得/勝兵十三萬人補諸衛以彊京師後所謂彍&KR0016;者也)自¶
爾以來民不知兵兵不知農農出榖帛以養兵兵出性¶
命以衛農天下便之雖聖人復起不能易也今免役之¶
法實大𩔖此公欲驟罷免役而行差役正如罷長征而¶
復民兵蓋未易也　先帝本意使民户率出錢專力於¶
農雖有貪吏猾胥無所施其虐坊&KR0163;河渡官自出賣而¶
以其錢雇募衙前民不知有倉庫綱運破家之禍此萬¶
丗之利也決不可變獨有二弊多以供他用實封取寛¶
剰役錢爭買坊&KR0163;河渡以長不實之價此乃王安石吕¶
惠卿之隂謀非　先帝夲意也公&KR0002;盡去二弊而不變¶
其法則民恱而事易成今寛剰役錢名爲十分取二通¶
<pb:KR4d0079_SBCK_031-11b>¶
計天下乃及十五而其實一錢無用公&KR0002;盡去此五分¶
又使民得從其便以布帛穀米折納役錢而官亦以爲¶
雇直則錢荒之弊亦可盡去如此而天下便之則公又¶
何求&KR0002;其未也徐更議之亦未晚耳光聞臣言大以爲¶
不然臣又與光言熈寜中常行給田募役法其法以係¶
官田及以寛剰役錢買民田以募役人大略如邊郡弓¶
箭手臣時知密州推行其法先募弓手民甚便之此本¶
先帝聖意所建推行未幾爲左右異議而罷今略計天¶
下寛剰錢斛約三千萬貫石兵興攴用僅耗其半此夲¶
民力當復爲民用今内帑山積公&KR0002;力言於上索還此¶
錢復全三千萬貫石而推行　先帝買田募役法於河¶
北河東陜西三路數年之後三路役人可減太半優&KR0073;¶
<pb:KR4d0079_SBCK_031-12a>¶
民力以待邊鄙緩急之用此萬丗之利社稷之福也光¶
尤以爲不可(此二事臣自别有畫一利害/文字甚詳今此不敢備言)及去年二月¶
六日敕下始行光言復差役法時臣弟轍爲諌官上䟽¶
具論乞將見在寛剰役錢雇募役人以一年爲期令中¶
外詳議然後立法又言衙前一役可即用舊人仍一依¶
舊數攴月給重難錢以坊&KR0163;河渡錢揔計諸路通融攴¶
給皆不蒙施行及䝉差臣詳定役法臣因得伸弟轍前¶
議先與本&KR0560;官吏孫永𫝊堯俞之流論難反復次於西¶
府及政事堂中與執政商議皆不見從遂上䟽極言衙¶
前可雇不可差先帝此法可守不可變之意因乞罷詳¶
定役法當此之時臺諌相視皆無一言決其是非今者¶
差役利害未易一二遽言而弓手不許雇人天下之所¶
<pb:KR4d0079_SBCK_031-12b>¶
同患也朝廷知之巳變法許雇天下皆以爲便而臺諌¶
猶累䟽力爭由此觀之是其意專欲變熈寜之法不復¶
校量利害參用所長也臣爲中書舎人刑部大理寺列¶
上熈寜巳來不該赦降去官法凡數十條盡欲刪去臣¶
與執政屢爭之以謂　先帝於此蓋有深意不可盡改¶
因此得存留者甚多臣每行監司守令告詞皆以奉守¶
先帝約束毋敢弛廢爲戒文案具在皆可復按由此觀¶
之臣豈謗議　先朝者所以一一縷陳者非獨以自明¶
誠見士大夫好同惡異泯然成俗深恐　陛下深居法¶
宫之中不得盡聞天下利害之實也願因臣此言警䇿¶
在位救其所偏損所有餘補所不足天下幸甚&KR0002;以其¶
狂妄不識忌諱雖賜誅戮死且不朽臣無任感恩思報¶
<pb:KR4d0079_SBCK_031-13a>¶
激切戰恐之至取　進止¶
　　　乞録用鄭俠王斿狀¶
元祐二十三月日翰林學士朝奉郎知制誥&KR0171;軾狀奏¶
右臣聞國之興衰繋于習俗&KR0002;風節不競則朝廷自卑¶
故古之賢君必厲士氣當務求難合自重之士以養成¶
禮義廉耻之風臣等伏見英州别駕鄭俠向以小官觸¶
犯權要冒死不顧以獻直言(元祐元年閏二月庚戍詔/英州編管人鄭俠復舊官)¶
(先是熈寜六七年河東河北陜西大饑百姓流移於京/西就食者無慮数萬是時俠监安上門因繪流民圖及)¶
(䟽言時政之失其辭譏切遂坐流竄至是右司諫&KR0171;轍/言之朝奏入詔俠放逐便除落罪名令尚書吏部先次)¶
(注舊官与合入差遣其後俠逾年不調翰林學士/&KR0171;軾与孫斍等又上此奏事見鄭俠介夫言行録)而秘¶
閣校理王安國以布衣爲　先皇帝所知擢至館閣召¶
對便殿而兄安石爲相&KR0002;少加附會可力致冨貴而安¶
<pb:KR4d0079_SBCK_031-13b>¶
國挺然不屈不獨納忠于　先帝亦甞以苦言至計規¶
戒其兄竟坐與俠遊從同時被罪吕惠卿首興大嶽鄧¶
綰舒亶之徒釀成其罪必欲置此人于死頼　先帝仁¶
聖止加&KR0481;逐(王安國字平甫常非其兄所爲爲西京國/子监教授官滿至京師/上召上殿問以)¶
(其兄秉政物論如何對曰伹恨聚歛太急知人不明耳/上黙然不恱由是別無恩命乆之乃得館職安囯嘗力)¶
(諌其兄以天下恟恟不樂新法皆帰咎於公恐爲家禍/介甫不听後事連鄭俠舒亶等深治之獄成追安囯告)¶
(身放帰田里/事見記聞)曽未數年逐惠卿而起安國今來朝廷赦¶
俠之罪復其舊官經今踰年而俠終不赴吏部參選考¶
其始終出處之大節合於古之君子殺身成仁難進易¶
退之義朝廷&KR0002;不以加優異則臣等恐俠浩然江湖往¶
而不返&KR0002;溘先朝露則有識必爲　朝廷興失士之歎¶
至于安國不幸短命尤爲忠臣義士之所哀惜臣等嘗¶
<pb:KR4d0079_SBCK_031-14a>¶
識其少子斿敏而篤學直而好義頗有安國之風養成¶
其才必有可用欲望　聖慈召俠赴闕及考察斿行實¶
與俠並賜録用不獨旌直臣於九泉之下亦所以作士¶
氣于當代也¶
經　進東坡文集事略卷第三十一¶
<pb:KR4d0079_SBCK_031-14b>¶
# ?
