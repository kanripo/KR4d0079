# -*- mode: mandoku-view; -*-
#+TITLE: 經進東坡文集事略
#+DATE: 2015-09-11 09:33:01.899357
#+PROPERTY: ID KR4d0079
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0478-026經進東坡文集事略-卷第二十六.
<pb:KR4d0079_SBCK_026-1a>¶
經進東坡文集事略卷第二十六¶
　　　迪功郎新紹興府&KR0792;縣主簿臣郎　曄　上進¶
　　表¶
　　　　謝賜御書詩表　謝除龍圖閣學士表(二)¶
　　　　謝賜對衣金帶馬表(四)¶
　　　　杭州謝表(二)杭州謝放罪表(二)¶
　　　　潁州謝表(二)楊州謝表(二)¶
　　　　定州謝表　英州謝表¶
　　　　惠州謝表　昌化軍謝表¶
　　　　量移廉州謝表　量移永州謝表¶
　　　　提舉玉&KR0560;觀謝表¶
　　　　賜　御書詩表(公嘗有謝賜/御書詩叙云/九月十五日迩英講論語終)¶
<pb:KR4d0079_SBCK_026-1b>¶
(篇賜執政講讀史官燕于東宮又遣中使/就賜御書詩一首臣軾得紫薇花絶句其)¶
(詞云絲綸閣下文書靜鐘鼓樓中刻漏長/獨坐黃昏誰是伴紫薇花對紫薇郎翌日)¶
(各以表謝又進詩一篇此/表是也絶句乃白樂天詩)¶
臣軾言今月十五日賜宴東宮伏蒙聖恩差中使就賜¶
臣御書詩一首者玉斚上尊(說文云斚王爵也或說斚/受十六升行斚詩云或獻)¶
(或酢洗爵奠斚注云夏曰醆商曰斚周曰爵漢/舊儀注丞相疾瘳視事則賜以養牛上尊酒)霈&KR0002;雲¶
天之澤(需卦雲上於天需/君子以飲食宴樂)寳章宸翰煥乎奎璧之文(晋/天)¶
(文志云奎十六星屬魯之分野東璧/二星主文章天下圖書之祕府也)喜溢心顔光生懷¶
袖(公謝賜/御書詩有云酒酣復拜千金賜一紙驚鸞/回鳯字蒼顔白髮便生光神有驪珠三十四公自注)¶
(其下云臣所賜詩并題目中/及臣姓名凡三十四字/謝)伏念臣猥縁末技(司馬遷/傳云主)¶
(上幸以先人之故使得奉薄技岀入周䘙之中又/幽通賦云班固操末技猶必然兮矧躭躬於道眞)獲玷¶
清流早嵗數竒(數竒謂不耦/見李廣傳)巳老江湖之上餘生何幸¶
<pb:KR4d0079_SBCK_026-2a>¶
得依日月之光(蕭曹賛依日/月之末光)入侍燕間與聞講學卒桓¶
榮之業(後漢亘榮傳光武用榮爲太子少傅榮以太子/經斈成畢上䟽謝太子報之以書建武三十年)¶
(拜爲/太常)因人而成(史記毛遂曰公等碌/碌所謂因人成亊者)登劉洎之床(唐書/刘自)¶
(本傳云太宗好王羲之書尤善飛白甞宴三品巳上於/𤣥武門帝操筆作飛白字賜群臣或乗酒争取於帝手)¶
(洎登御座引手得之皆奏曰洎登御床罪當死請/付法帝𥬇而言曰昔聞媫好辝輦今見常侍登床)則臣¶
豈敢夫何珍賜亦及微軀此蓋伏遇　皇帝陛下道本¶
生知才惟天縱文不數於游夏書巳逼於鍾王(魏鍾繇/字元常)¶
(尤善書王羲之每自称我書比鍾繇當抗行唐文/宗見桞公權題殿壁字歎曰鍾王復生无以加焉)心慕¶
手追陋文皇之曲學(晉史唐太宗御製王義之傳賛云/詳察古今研精篆素盡善盡美其)¶
(惟王逸少乎玩之不斍爲倦覽之/莫識其端心慕手追一人而巳)筆縱字大𥬇宋武之¶
未工(宋書刘穆之傳髙祖書素拙穆之曰此雖小亊然/宣彼四逺願公但縱筆爲大字旣足有所包且其)¶
(名亦美髙祖從之一&KR0083;不過/六七字便滿髙祖即朱武也)知臣遭遇之難欲以顯榮¶
<pb:KR4d0079_SBCK_026-2b>¶
其老鏤之金石庶傳玩於人人付與子孫俾輸忠於世¶
世¶
　　　謝除龍圖閣學士表(大中祥符間始建龍圖閣/以專藏/太宗御製御書)¶
(文集及書帖等閣在會/慶池西偏北連禁中)¶
臣軾言伏蒙聖恩以臣累章請郡特除臣龍圖閣學士¶
知杭州者中禁寳儲上應奎壁之象　先朝謨訓逺同¶
河洛之符𨽻職其間省躬非據(中/謝)伏念臣學非有得愚¶
至不移雖叨過實之名卒無適用之噐少時妄意蓋嘗¶
有志於事功晚&KR0010;積&KR0104;但欲歸安於田畒屬聖神之履¶
運荷識㧞之非常猶冀桑榆之收遽迫大馬之疾力求¶
閑散庶免顚躋豈謂　皇帝陛下聖度包荒天慈委照¶
察其才有所短不欲彊置之禁嚴知其進不由人故特¶
<pb:KR4d0079_SBCK_026-3a>¶
保全其終始遂加此職以賁其行臣敢不仰縁末光益¶
勵素守往何之而不可中無愧之爲安但未死亡必期¶
報塞¶
臣軾言伏蒙聖恩以臣累章請郡特除臣龍圖閣學士¶
知杭州者北扉清密(唐百官志云自太宗時名儒斈士/時時召以草制然猶未有名號乾)¶
(封巳後始號北門斈士以/其常在北門候進止也)乆愧素飡内閣深嚴(前漢藝/文志引)¶
(七略曰内則有廷閣廣内祕室之/府外則有太常大史博士之藏)復膺殊寵以榮爲懼¶
有&KR0804;在顔(中/謝)伏念臣賦命數竒與人多忤遭遇　仁祖¶
忝竊賢科(仁宗嘉六年公年/二十六應中制科)繼蒙　英廟之深知(英宗/在藩)¶
(邸聞人名欲以唐故事召入翰林宰相限以舊例止欲/召試祕閣/上曰未知其能否故試如&KR0171;軾有不能耶)¶
(宰相猶不可及試二論皆入/三等得直史館事見公墓誌)尤荷&KR0073;陵之見噐(公嘗上/斈校貢)¶
(舉議/神宗喜曰吾固疑此得&KR0171;軾議意釋/然矣即日召對每讀公表䟽屢有竒才之歎)而流離&KR0002;¶
<pb:KR4d0079_SBCK_026-3b>¶
此窮薄可知晚親日月之光常恐缻罍之溢(蓼莪詩云/缻之罄矣)¶
(維罍/之耻)故求閑散以避災屯豈謂　太皇太后陛下天髙¶
聽卑坤厚載物愛惜臣下固無異於子孫委任官師本¶
不分於中外致兹衰病不失清華然臣辭寵而益榮求¶
閑而得劇雖云稍逺於争地尚恐終非其乆安敢不磨¶
鈍自修履冰知戒庶全孤節少荅殊私¶
　　　謝賜對衣金帶馬表¶
臣軾言伏蒙聖慈特賜衣一對金腰帶一條金鍍銀鞍¶
轡一副馬一匹者出笥之珍(孔安囯注惟衣裳在笥/云言服不可加非其人)巳¶
華朽質解驂之賜(灾記晏子傳越石父賢在於纍紲/之中晏子岀遭塗解左驂贖之)益¶
耀衆觀顧惟何人亦&KR0013;兹寵(中/謝)伏念臣少而拙訥老益¶
踈愚山野之姿非文繡之所及疲駑之質雖鞭䇿以何¶
<pb:KR4d0079_SBCK_026-4a>¶
加方祈冗散之安更忝便蕃之錫此蓋伏遇　皇帝陛¶
下緝熈儒術網羅人材不愛車服寵數之章使爲吏民¶
瞻望之羙據鞍有愧(馬援據/鞍矍鑠)束袵知榮敢不奉以牧民¶
永思去害之指(黃帝於㐮城下見牧馬童子而問理天/下童子曰爲天下亦奚以異乎牧馬者)¶
(哉亦去其害馬者/而巳矣事見莊子)施之大邑庶無學製之傷(左傳襄公/六年子皮)¶
(欲使尹何爲邑子産曰少未知可否子皮曰吾爱之夫/往而斈焉子産曰子有美錦不使人斈製焉大官大邑)¶
(身之所庇而使斈者製/焉其爲羙錦不亦多乎)¶
臣軾言伏蒙聖恩特賜衣一對金腰帶一條金鍍銀鞍¶
轡一副馬一匹者命服斯皇詩詠周宣之德(采𦬊云服/其命服朱)¶
(芾斯皇注云朱䒥黃/朱䒥也皇猶煌煌也)康侯用錫易稱王母之仁(𣈆卦云/𣈆康侯)¶
(用錫馬蕃庶六二曰/受兹介福于其王母)惠澤所加臣工知勸(中/謝)伏念臣資¶
材朽鈍學術空踈矧兹衰病之餘豈復光華之羡荷寵¶
<pb:KR4d0079_SBCK_026-4b>¶
章之蕃庶人以爲榮顧形影之支離(莊子云支離䟽者/頥隱於斉肩髙於)¶
(頂上召武士則支/離攘臂於其聞)臣惟自愧此蓋伏遇　太皇太后陛¶
下知人堯哲徧物舜仁時遣拾遺&KR0024;過之臣(汲黯傳云/出入禁闥)¶
(補過拾遺/臣之願也)出爲承流宣化之任(董仲舒䇿云今之郡守/縣令民之師帥所使承)¶
(流而宣/化也)子衣安吉不待請而得之(無衣云豈曰無衣七/&KR0006;不如子之衣安且)¶
(吉&KR0006;其序言武公始并晋國大夫爲之請/命乎天子之使是待請命而後得服也)我馬虺隤(卷/耳)¶
(注云虺隤病也言身勤/勞於山險而馬又病)蓋知勞而賜者敢不勉思忠藎¶
務報恩懃永惟廐庫之珍莫非民力無忘獄市之&KR0009;(事/見)¶
(上/注)以副上心¶
右臣伏蒙聖&KR0268;特賜臣對衣一襲金腰帶一條銀鞍轡¶
馬一匹者錫之上(四上駟見史/馬記孫臏傳)敢忘致逺之勞佩以良¶
金無復忘腰之適(莊子顔闔曰忘足履之/適也忘腰帶之&KR0244;也)執鞭請事顧¶
<pb:KR4d0079_SBCK_026-5a>¶
影知慙恭惟　皇帝陛下禹儉中脩尭文外煥長轡以¶
御率皆四牡之良(四牡詩云/四牡騑騑)所寳惟賢豈徒三品之貴¶
出&KR0162;車服收輯事功而臣衰不待年寵常過分枯羸之¶
質匪伊垂之而帶有餘歛退之心非敢後也而馬不進¶
(趙德麟五侯鯖云東坡年十餘嵗在郷里見老&KR0171;誦歐/公謝宣召赴學士院仍謝對衣金帶井焉表老&KR0171;令坡)¶
(擬之其間有匪伊世之帶有餘非敢後也馬不進老&KR0171;/喜曰此子他日常自用之至元祐中再召入院作丞旨)¶
(仍益之云枯羸之質匪伊垂之帶有餘㰸退之心非敢/後也馬不進然公自入翰𫟍与除承旨凡兩&KR0013;賜至以)¶
(龍斈知潁州復拜此賜故後表中有四年/三錫之語今德鏻謂之除承旨時者誤也)徒堅晚節難¶
報深恩¶
右臣伏蒙聖慈特賜臣對衣一襲金腰帶一條銀鞍轡¶
馬一匹者出笥之珎以旌有德在坰之駟(魯頌駉駉牧/馬在坰之野)¶
豈及無功而臣首尾四年叨塵三錫省躬内灼服寵汗¶
<pb:KR4d0079_SBCK_026-5b>¶
流恭惟　太皇太后陛下慈儉自居龍光四逹德&KR0013;海¶
宇豈惟一襲之衣(叔孫通傳云秦二世賜通帛二十匹/衣一襲上下皆具始今人呼爲一副)¶
(也後漢注則云/单複具曰襲)恩結華夷何止十圍之帶(後漢虞延東/平王蒼皆腰)¶
(帶上/圍)群賢在馭六轡自調而臣頃以衰羸止求安便奉¶
宣德意庶幾五袴之謡(後漢廉范迁蜀郡大守不禁民/夜作但儲水防火而巳故百姓)¶
(有平生無&KR0237;/今五袴之歌)收歛壯心無復千里之志(文選魏武帝楽/府云老𩦸伏櫪)¶
(志在/千里)更期力報有愧空言¶
　　　杭州謝表(年譜云元祐四年東坡年五十四任/翰林斈士言事忤時宰意奏乞外補)¶
(遂有杭/州之命)¶
臣軾言伏奉制書除臣龍圖閣學士知杭州臣巳於今¶
月三日到任上訖者始衰而病豈非滿溢之災乞&KR1724;得¶
杭(公&KR0004;乞&KR1724;州得定州後自/定州復乞越州遂得杭州)又過平生之望(中/謝)伏念臣¶
<pb:KR4d0079_SBCK_026-6a>¶
起自廢黜驟登禁嚴(公謫黃州凡五年有量移汝州之/命&KR0071;而起廢知登州到郡五日以)¶
(郎官召到省除起居舎人元祐/元年除中書舎人尋遷翰𫟍)畢命驅馳未償萬一懷¶
安退縮豈所當然蓋散材不任於斧斤(莊子人間丗篇/匠石見櫟社木)¶
(其大蔽牛匠石不顧弟子問/之曰巳矣/言矣是散木也)而病馬空糜於芻粟故求¶
外&KR0024;以盡餘年豈期避寵而益榮求閑而得劇此蓋伏¶
遇　皇帝陛下剛健中正緝熈光明無爲蓋虞舜之仁¶
篤學有仲尼之智而臣猥以末技日奉講帷凛然威光¶
近在咫尺(左傳齊侯對宰孔曰/天威不違顔咫尺)惟古人責難之意每不¶
自量方　陛下好問之&KR0004;遽以疾去推之理數可謂竒¶
窮荷眷遇之不移竊恩榮之愈重雖雨露之施初不擇¶
物而犬馬之報期於殺身¶
臣軾言伏奉制書除臣龍圖閣學士知杭州臣巳於今¶
<pb:KR4d0079_SBCK_026-6b>¶
月三日到任上訖者入奉禁嚴出膺方靣(後漢竇融傳/融以兄弟並)¶
(受爵乆專方靣/數上書求代)皆人臣之殊選在儒者以尤榮(中/謝)伏念¶
臣受寵逾涯積憂成疾旣思退就於安養又欲少逃於¶
滿盈仰荷至仁曲從微願江山故國所至如歸父老遺¶
民與臣相問知朝廷輟近侍爲太守蓋聖主視天下如¶
一家鞭扑未施爭訟幾絶臣之厚幸豈易名言此蓋伏¶
遇　太皇太后陛下天地之仁賢愚兼取日月之照邪¶
正自分毎包函其惷迂欲保全其終始兄弟孤立嘗親¶
奉於徳音(公乞罷學士劄子云臣近因宣召靣奉/聖/旨何故屢入文字乞郡臣具以疾病之狀對)¶
(又蒙宣諭豈以臺諫有言故耶兄弟孤立自來進用皆/是/皇帝與/太皇太后主張不因他人今來但安心)¶
(勿䘏人言不用/更入文字求去)死生不移更誓堅於晚節¶
　　　杭州謝放罪表(元祐四年公知杭州日有人戸/顔益顔章以糊藥紬絹納官揀)¶
<pb:KR4d0079_SBCK_026-7a>¶
(退遂聚衆喧訢本州旣巳泱訖公獨判云/顔益顔章奮臂一呼從者數百欲以摇動)¶
(長吏脅制監官蠧害之深難從常法已刺/配本州牢城去訖所有法外刺配精罪乞)¶
(行朝典得旨放罪/亊見公奏議中)¶
臣軾言臣近以法外刺配本州百姓顔章顔益二人上¶
章待罪奉聖旨特放罪者職在承宣當遵三尺之約束¶
(杜周傳云客有謂周曰君爲天下決平不循三尺法/専以人主意指爲獄注云以三尺竹簡書法律也)事¶
關利害輒從一切之便冝(𢧐囯䇿李牧居代鴈門以便/冝置吏又蕭何傳云何守関)¶
(中亊不及奏&KR0186;以便/冝施行上來以聞)曲荷天慈不從吏議(中/謝)伏念臣早¶
縁剛拙屢致憂虞用之朝廷則逆耳之惷形于言施之¶
郡縣則疾惡之心見于政雖知難毎以爲戒而臨事不¶
能自回苟非日月之明肝膽必照則豈惟獲罪於今日¶
乆巳見傾於衆言恭惟　皇帝陛下濬哲生知清明旁¶
<pb:KR4d0079_SBCK_026-7b>¶
逹委任群下退託於不能愛養成材惟恐其有過知臣¶
欲去一方之積弊須除二猾以示民特屈憲章以全器¶
使臣敢不省循過咎祗服簡書眷此善良自不犯於漢¶
法時有貸捨用益廣於堯仁¶
亂群之誅不請而決蓋恩威之無素致姦猾之敢行方¶
俟譴何(賈&KR0105;䇿曰故其在大譴大何/之域者注云譴責也何問也)豈期寛宥(中/謝)伏以¶
法吏網宻蓋出於近年守臣權輕無甚於今日觀　祖¶
宗信任之意以州郡責成於人豈有不擇師帥之良但¶
知繩墨之馭&KR0002;平居僅能守法則緩急何以使民顧臣¶
不才難以議此恭惟　太皇太后陛下寛仁從衆信順¶
得天推一身之至公納萬方於無罪而臣始終被遇中¶
外蒙恩謂事有專而合冝情無他而可恕故加貸捨以¶
<pb:KR4d0079_SBCK_026-8a>¶
示寵綏朝廷之明粗以臣爲可信吏民自服當不令而¶
率從¶
　　　潁州謝表(元祐六年八月戊子朔辛卯翰林斈/士承旨知制誥兼侍讀&KR0171;軾爲龍圖)¶
(閣斈士知潁州先是軾与程頥雅不相能/賈易慎之遂彈奏軾語連文彦博易由此)¶
(罷司諫知懷州又降知廣德軍後二嵗軾/自知杭州以翰林承旨召至則易巳為侍)¶
(御史軾懷不自安力求外補䟽入未報而/易之章上矣時御史中丞趙君錫亦同論)¶
(之軾即日家居待罪/上/於是許其外神遂有是命)¶
臣軾言伏蒙聖恩除臣龍圖閣斈士知潁州臣於今月¶
二十二日到任訖者避嫌引疾慙無國士之風識分知¶
難粗守人臣之節曲蒙温詔遂假名邦巳見吏民惟知¶
感怍(中/謝)伏念臣早縁多難無意軒裳晚以虚名偶塵侍¶
從雖云時可每與願違旣未决於歸田(文選張衡甞/著帰田賦)故¶
<pb:KR4d0079_SBCK_026-8b>¶
力求於治郡慈母愛子但憐其無能明君知臣終護其¶
所短自欣投老漸獲安身此蓋伏遇　太皇太后陛下¶
慈儉臨民剛柔布政參天地而有信喜怒不陳體水鏡¶
之無心(三囯蜀志龐德公謂司/馬德操人之水鏡也)忠邪自辨致兹愚直亦¶
克保全雖任職居官無過人者而見危授命蓋有志焉¶
臣軾言伏蒙聖恩除臣龍圖閣斈士知潁州臣已於今¶
月二十二日到任訖者支郡責輕未即滿盈於小噐豐¶
年事簡非徒飽暖於一家(王元之滁州謝表云諸縣豊/登絶少公事全家飽暖尽待)¶
(君/恩)覽几席之溪湖雜簿書於魚鳥平生所樂臨老獲從¶
(中/謝)伏以汝潁爲州邦畿稱首土風備於南北人物椎於¶
古今賔主俱賢蓋宗資范孟博之舊治(後漢范滂字孟/博為汝南太守)¶
(以宗資為功曹郡人謡曰汝南/太守范孟博南陽宗資主畫諾)文献相續有晏殊歐陽¶
<pb:KR4d0079_SBCK_026-9a>¶
脩之遺風(晏元獻公殊慶曆中甞知潁州歐/陽文忠公脩自揚州徙知潁州)顧臣何人¶
亦與茲選此蓋伏遇　皇帝陛下丕承　六聖緫攬羣¶
英生知仁孝之全學識文武之大謂臣簮履之舊物嘗¶
忝帷幄之近臣奉事七年﨑嶇一節意其忠義許國故¶
暫召還察其老病畏人復許&KR0024;外置之安地養此散材¶
更少勉於桑榆誓不忘於畎畒¶
　　　楊州謝表¶
臣軾言伏蒙聖恩除臣知楊州臣巳於今月二十六日¶
到任訖者支郡養痾裁能免咎通都移牧自愧何功屢¶
玷恩榮實深慙汗(中/謝)伏念臣早縁竊禄稍習治民在¶
先帝朝已歷三州(公在/神宗朝先知密州/自密州知徐州又知湖州)近八年間¶
復忝四郡(公在哲宗朝先知登州後入朝爲翰林學士/奏乞/外遂知杭州&KR0013;召除翰林承旨供職)¶
<pb:KR4d0079_SBCK_026-9b>¶
(数月以弟嫌請郡知潁州在任就差/知揚州時元祐七年也事見年諎)平生所願滿足無¶
餘志大才踈信天命而自遂人微地重恃聖眷以少安¶
恭惟　太皇太后陛下子惠萬民器使多士以謂朝廷¶
之德澤付於郡縣與監司乃眷江淮之間乆離水旱之¶
苦鄰封二浙饑疫相薫積欠十年豐凶皆病臣敢不上¶
推仁聖之意下盡疲駑之心庶復流亡少寛憂軫¶
一麾出守(文選顔延年詠阮始平詩屢薦不入官一麾/乃出守本言麾去之麾而杜枚之詩云欲把)¶
(一麾江海去乃誤以爲旌/麾之麾後人多承誤用之)方愧媮安十國爲連(王制云/十國爲)¶
(連連/有帥)復膺寵&KR0009;恩榮旣溢慙汗靡寧(中/謝)伏念臣本以鯫¶
生冐居禁從頃縁多病力求潁尾之行曽未半年復有¶
廣陵之請蓋以魚鳥之質老於江湖之間習與性成樂¶
居其舊天從民欲許擇所安恭惟　皇帝陛下欽明文¶
<pb:KR4d0079_SBCK_026-10a>¶
思剛徤純粹天功黙運灼知萬化之情人材並收各取¶
一長之用如臣衰朽尚未遐遺命至蹇而禄巳盈每懷¶
憂懼志雖大而才不副莫報恩私¶
　　　定州謝表¶
兵民重&KR0009;本禦侮以折衝疆埸乆安但坐嘯而畫諾才¶
微禄厚恩重命輕(中/謝)伏念臣一去闕庭三換符竹坐席¶
未暖召節巳行筋力疲於往來日月逝於道路未經周¶
&KR0010;復典兩曹朝廷非不用臣愚惷自不安位所冝竄逐¶
更冒寵榮此蓋伏遇　皇帝陛下离明正中乾健獨運¶
追述　東朝之遺意(灌夫傳上賜竇嬰食曰東朝廷/辨之如淳曰東朝太后朝也)收¶
此散材眷言西學之舊臣(禮曰帝入西學上賢而/貴德公嘗爲侍讀故云)付之¶
善地致此衰朽尚未棄&KR0162;臣敢不勤䘏民勞宻脩邊備¶
<pb:KR4d0079_SBCK_026-10b>¶
苟無大過以及朞年漸還魚鳥之郷以畢桑榆之景¶
　　　英州謝表(紹聖元年四月壬子知定州&KR0171;軾落/端明翰林二學士知英州以侍御史)¶
(來之邵言其所作誥/詞語渉譏訕故也)¶
罪凶義絶誅九族以猶輕威震怒行寘一州之大幸驚¶
䰟方散感涕徒零(中/謝)伏念臣草芥賤儒岷峨冷族襲光¶
人之素業偕一弟以竊名雖㓜&KR0010;勤勞實學聖人之大¶
道而終身窮薄常爲天下之罪人　先帝全臣於衆怒¶
必死之中　陛下起臣於散官永棄之地恩深報蔑每¶
憂天地之難欺福少禍多是亦古今之罕有自悲棄物¶
猶欲𥸤天惟　上聖纂宗廟之圖方　太母聽簾帷之¶
政招延俊乂登進老成何期章句之䛕材使掌絲綸之¶
要職凡一時黜陟進退之衆皆兩宫威福賞罰之公旣¶
<pb:KR4d0079_SBCK_026-11a>¶
在代言敢思逭責苟不能敷揚　上意尊朝廷於日月¶
之明則何以聳動四方鼔號令於雷霆之震固當昭陳¶
功伐直喻正邪豈臣愚敢有於私心蓋王言不可以匿¶
&KR0204;當時之天奪其魄(左傳宣公十五年晋使趙同献狄/俘于周不敬刘康公曰不及十年)¶
(原叔必有大咎天奪/之魄矣原叔即同)但謂守官今日之臣肆其言期於¶
必戮頼父母之深憫免子弟之皆誅罪雖駭於衆聞恩¶
終歸於内恕不獨再生於東市(晁錯朝服而/斬於東市)猶令尸禄¶
於南州累&KR0010;寵榮固已太過此時竄責誠所冝然瘴海¶
炎陬去&KR0002;清凉之域蒼顔素髪誰憐衰暮之年恩重丘¶
山感藏骨髓此蓋　皇帝陛下智雖天錫行自生知巍¶
巍&KR0071;六聖之神休孜孜盡　三宫之孝養(哲宗即位/尊/太皇)¶
(后爲太皇太后/皇后爲皇太后/徳妃朱氏爲皇太妃是爲三宫)深原心迹曲示哀矜¶
<pb:KR4d0079_SBCK_026-11b>¶
臣實何人恩常異衆在先朝偶脫於誅戮故此日復煩¶
於典刑頑戾&KR0002;斯生存何靣臣敢不筮臍悔過(左傳楚/文王過)¶
(鄧鄧祁侯享之三甥曰亡鄧囯者/必此人也君不早圖後君筮臍)吞舌知非(燕丹子曰/荆軻見燕)¶
(太子太子曰田先生今无恙乎軻曰光送軻之時言/太子戒以囯事耻以丈夫而不可信向軻吞舌而死)革¶
再三而不改之非庶萬一有善終之望殺身莫喻敢懷¶
窮困之憂守土非輕尚牧遐荒之俗儻先朝露之化(漢/李)¶
(陵謂&KR0171;武曰人生如朝露文選曹/子建表曰常恐先朝露填溝壑)徒懷結草之忠(巳見/上注)¶
　　　惠州謝表(紹聖元年八月甲子敕中書省臣僚/入劄子言軾雖巳責降未厭輿論六)¶
(月五日三省同奉聖旨蘇軾可責/授寕遠軍節度副使惠州安置)¶
臣軾言先奉告命落兩職退一官以承議郎知英州軍¶
州事續奉告命責授臣寜逺軍節度副使惠州安置巳¶
於今月二日到惠州公參訖者仁聖曲全本欲𢌿之民¶
<pb:KR4d0079_SBCK_026-12a>¶
社羣言交擊必將致之死亡尚荷寛恩止投荒服(中/謝)伏¶
念臣性資&KR0310;淺學術荒唐但守不移之愚遂成難赦之¶
咎迹其狂妄乆合誅夷方尚口乃窮之時(困卦有言不/信尚口乃窮)¶
(也)蓋擢髪莫數其罪(史記范雖傳須賈謝雎曰雖/擢賈之髮不足以數賈之罪)豈謂¶
天幸得存此生此蓋伏遇　皇帝陛下以大有爲之資¶
行不忍人之政湯網開其三靣(吕氏春秋曰湯見祀網/置四靣祝曰從天墜者)¶
(從地岀者從四方來者皆羅吾網湯曰嘻尽之矣非桀/其誰能爲此湯收其三靣置其一靣更教之祝曰欲左)¶
(者左欲右者右欲髙者髙欲下者下吾&KR0145;其犯命者漢/南之國聞之曰湯之德及禽獸矣於是四十國同時歸)¶
(之)舜干舞于兩階念臣奉事有年少加憐愍知臣老死¶
無日不足誅鋤明降徳音許全餘息故使豗&KR3009;之馬猶¶
獲蓋帷(檀弓孔子曰弊惟不棄爲埋/馬也弊蓋不棄爲埋狗也)觳觫之牛得違刀¶
几臣敢不服膺嚴訓託命至仁洗心自新没齒無怨但¶
<pb:KR4d0079_SBCK_026-12b>¶
以瘴癘之地魑魅爲隣衰疾交攻無復首丘之望(記曰/狐死)¶
(正丘首/仁也)精誠未泯空餘結草之忠¶
　　　昌化軍謝表(紹聖四年二月&KR0171;軾責授瓊州别/駕昌化軍安置責詞罪其託訓詞)¶
(以肆誣/詆故也)¶
臣軾言今年四月十七日奉&KR0013;告命責授臣瓊州别駕¶
昌化軍安置臣尋於當月十九日起離惠州至七月二¶
日巳至昌化軍訖者並&KR0017;門而東騖(山水志容牢二州/界有&KR0017;門關諺曰)¶
(&KR0002;渡&KR0017;門関十去九/不還言多炎瘴也)浮瘴海以南遷生無還期死有餘¶
責(中/謝)伏念臣頃縁際㑹偶竊寵榮曽無毫髪之能而有¶
丘山之罪冝三黜而未巳跨萬里以獨來恩重命輕咎¶
深責淺此蓋伏遇　皇帝陛下堯文炳煥湯德寛仁赫¶
日月之照臨廓天地之覆育譬之蠕動稍賜矜憐俾就¶
<pb:KR4d0079_SBCK_026-13a>¶
窮途(𣈆阮籍每行至途/窮輒慟哭而返)以安餘命而臣孤老無託瘴癘¶
交攻子孫慟哭於江邊巳爲死别魑魅逢迎於海外寜¶
許生還念報德之何時悼此心之永巳俯伏流涕不知¶
所云¶
　　　量移廉州表(自昌化軍貶所該/徽廟登/極大赦故量移廉州安置)¶
使命逺臨初聞喪膽詔辭温眷乃返驚魂拜望闕庭喜¶
溢顔靣否極㤗至雖物理之常然昔棄今收豈罪餘之¶
敢望伏膺知幸揮涕無從(中/謝)伏念臣頃以狂愚再罹譴¶
責荷　先朝之厚德寛蕭律之重誅投𢌿遐荒幸逃鼎¶
鑊風波萬里顧衰病以何堪煙瘴五年頼喘息之猶在¶
憐之者嗟其巳甚嫉之者謂其太輕考圖經正繫海隅¶
以風土疑非人世食有併日(儒行云儒有易衣/而岀併日而食)衣無¶
<pb:KR4d0079_SBCK_026-13b>¶
冬凄凉一身顚躓萬狀恍&KR0002;醉夢巳無意於生還豈謂¶
優容許承恩而近徙雖云僥倖實有寅縁兹蓋伏遇¶
皇帝陛下道本生知聖由天縱舊勞于外爰知小人之¶
依堪家多難監于先生成憲奉　聖母之慈訓擇正人¶
而與居凡有嘉謀出於睿斷憫臣以孤危寡援察臣以¶
妬忌獲愆許以更新庶其改過雖天地有化育之徳不¶
能使臣之再生雖父母有鞠養之恩不能全臣於必死¶
報期碎首言豈渝心濯去泥塗(左傳云辱/在泥塗)巳有遭逢之¶
便擴開雲日復觀於變之時此生豈敢求榮處巳但知¶
緘口(家語觀周篇云孔子入后稷之廟廟堂右階之前/有金人焉参緘其口而銘其背曰古之謹言人也)¶
　　　謝量移永州表(又自廉州經皇子赦恩授/舒州團練副使永州居住)¶
島上囚拘分安死所天邊渙汗詔許生還駐丗之䰟自¶
<pb:KR4d0079_SBCK_026-14a>¶
招合浦(方輿志曰廉州即合浦郡秦象郡地漢/置合浦郡隋置廉州屈原有招魂辭)感恩之¶
淚欲漲溟波(中/謝)伏念臣生而愚朴少也艱勤倀(倀)而行¶
(記云猶瞽者之無相/與倀倀乎其何之)不知所届衝衝而活(楊子云如庸/行翳路衝衝)¶
(而活君子/不貴也)何以爲生言則招憂動常速禍顧巳於時齟¶
齬使人費力保全　仁宗之朝早得名神考之朝終見¶
貸謂冝飾躬自省去惡莫爲而力肆言元祐之間放意¶
太平之際凡獲不虞之譽冝任非常之辜過旣暴聞衆¶
知不赦　先皇帝明罰勑法使萬里以思&KR0317;　今天子¶
發政施仁無一夫之失所凡在名籍舉賜洗湔俾離一¶
海之中復至五嶺之外(廣州記云大&KR0067;始安臨/賀桂陽掲陽謂之五嶺)拜天恩¶
之優厚知聖化之宻庸挈是破家航以一葦蛟鰐潜底¶
風濤不驚遂齊編户之民不爲異域之&KR0017;視偕飛走謝¶
<pb:KR4d0079_SBCK_026-14b>¶
施乾坤天日彌髙徒極馳心於魏闕(曰中山公子牟/詹子曰身在江)¶
(海之上心居/魏闕之下)郷關入望尚期歸骨於眉山殘生無與於¶
殺身餘識終同於結草¶
　　　提舉玉&KR0560;觀謝表(時元符三年十一月/癸亥朔有玉&KR0560;之命)¶
臣軾言臣先自昌化軍貶所奉敕移廉州安置又自廉¶
州奉敕授臣舒州團練副使永州居住今行至英州又¶
奉敕授臣朝奉郎提舉成都府玉&KR0560;觀在外州軍任便¶
居住者七年逺謫不自意全萬里生還適有天幸(不自/意全)¶
(適有天幸皆/用西漢全句)驟從縲紲復齒搢紳(中/謝)伏念臣才不逮人¶
性多忤物剛&KR0310;自用可謂小忠猖狂妄行(莊子云猖狂/妄行而蹈乎)¶
(大/方)乃蹈大難皆臣自取不敢怨尤會真人之勃興與萬¶
物而更始而臣獨在幽逺最爲&KR0115;頑迨兹起廢之&KR0004;倍¶
<pb:KR4d0079_SBCK_026-15a>¶
費生成之力終蒙記録不遂棄&KR0162;此蓋伏遇　皇帝陛¶
下正位龍飛對時虎変神武不殺豈非受命之符清浄¶
無爲坐𫉬消兵之福聦明不作邪正自分使臣得同草¶
木之微共霑雷雨之解臣敢不益堅素守深念往愆没¶
齒何求不厭飯&KR0188;之陋蓋棺未巳猶懷結草之忠(詩文/發源)¶
(云東坡有送載蒙赴成都玉局觀詩云莫欺老病未帰/身王局他年第幾人又有過嶺一篇云劒南西望七千)¶
(里乗㒷眞為玉局遊而/東坡竟終於玉局觀)¶
經進東坡文集事略卷二十六¶
<pb:KR4d0079_SBCK_026-15b>¶
# ?
